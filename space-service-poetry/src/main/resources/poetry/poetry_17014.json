{
  "id": 17014,
  "star": 1,
  "name": "寄侍御从舅",
  "dynasty": "唐代",
  "content": "靡靡南轩蕙，迎风转芳滋。落落幽涧松，百尺无附枝。 <br> 世物自多故，达人心不羁。偶陈幕中画，未负林间期。 <br> 感恩从慰荐，循性难絷维。野鹤无俗质，孤云多异姿。 <br> 清泠松露泫，照灼岩花迟。终当税尘驾，来就东山嬉。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}