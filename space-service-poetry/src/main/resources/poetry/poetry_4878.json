{
  "id": 4878,
  "star": 1,
  "name": "永泰公主挽歌二首",
  "dynasty": "唐代",
  "content": "秾华从妇道，釐降适诸侯。河汉天孙合，潇湘帝子游。 <br> 关雎方作训，鸣凤自相求。可叹凌波迹，东川遂不流。 <br> 舜华徂北渚，宸思结南阳。盭绶哀荣备，游轩宠悼彰。 <br> 三川谋远日，八水宅连冈。无复秦楼上，吹箫下凤凰。 ",
  "poet": {
    "id": 862,
    "star": 0,
    "name": "吴兢",
    "desc": "吴兢（670—749），汴州浚仪（今河南开封）人。唐朝著名史学家，武周时入史馆，修国史。耿直敢于犯颜直谏，政治上颇有献替，他的直言敢谏，不愧为一代诤臣。"
  },
  "tags": []
}