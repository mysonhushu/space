{
  "id": 42505,
  "star": 1,
  "name": "连句多暇赠陆三山人",
  "dynasty": "唐代",
  "content": "一生为墨客，几世作茶仙。 ——耿湋 <br> 喜是攀阑者，惭非负鼎贤。 ——陆羽 <br> 禁门闻曙漏，顾渚入晨烟。 ——耿湋 <br> 拜井孤城里，携笼万壑前。 ——陆羽 <br> 闲喧悲异趣，语默取同年。 ——耿湋 <br> 历落惊相偶，衰羸猥见怜。 ——陆羽 <br> 诗书闻讲诵，文雅接兰荃。 ——耿湋 <br> 未敢重芳席，焉能弄彩笺。 ——陆羽 <br> 黑池流研水，径石涩苔钱。 ——耿湋 <br> 何事亲香案，无端狎钓船。 ——陆羽 <br> 野中求逸礼，江上访遗编。 ——耿湋 <br> 莫发搜歌意，予心或不然。 ——陆羽",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}