{
  "id": 10233,
  "star": 1,
  "name": "苦雪四首",
  "dynasty": "唐代",
  "content": "二月犹北风，天阴雪冥冥。寥落一室中，怅然惭百龄。 <br> 苦愁正如此，门柳复青青。 <br> 惠连发清兴，袁安念高卧。余故非斯人，为性兼懒惰。 <br> 赖兹尊中酒，终日聊自过。 <br> 濛濛洒平陆，淅沥至幽居。且喜润群物，焉能悲斗储。 <br> 故交久不见，鸟雀投吾庐。 <br> 孰云久闲旷，本自保知寡。穷巷独无成，春条只盈把。 <br> 安能羡鹏举，且欲歌牛下。乃知古时人，亦有如我者。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}