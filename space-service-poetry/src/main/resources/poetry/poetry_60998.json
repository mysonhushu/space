{
  "id": 60998,
  "star": 1,
  "name": "水调歌头（次夕，觞客湖上，赋葛仙事）",
  "dynasty": "宋代",
  "content": "羯虏问周鼎，柱史出秦关。苦求句漏，何意身世远差安。不见踮鸢堕水，时有飞鸿遵渚，乐此久忘还。采药寓言耳，胸次有灵丹。 <br> 钓游处，榕叶暗，荻花残。自翁仙后千载，输与水鸥闲。我读内篇未竟，忽被急符驱去，洞闭白云寒。回首愧幽子，隐约海中山。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}