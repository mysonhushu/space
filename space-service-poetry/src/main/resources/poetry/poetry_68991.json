{
  "id": 68991,
  "star": 2,
  "name": "汉宫春（慈宁殿元夕被旨作）",
  "dynasty": "宋代",
  "content": "云海沈沈，峭寒收建章，雪残DE32鹊。华灯照夜，万井禁城行乐。春随鬓影，映参差、柳丝梅萼。丹禁杳，鳌峰对耸，三山上通寥廓。</p> <p>春衫绣罗香薄。步金莲影下，三千绰约。冰轮桂满，皓色冷浸楼阁。霓裳帝乐，奏升平、天风吹落。留凤辇、通宵宴赏，莫放漏声闲却。",
  "poet": {
    "id": 202,
    "star": 0,
    "name": "康与之",
    "image": "http://img.gushiwen.org/authorImg/kangyuzhi.jpg",
    "desc": "康与之字伯可，号顺庵，洛阳人，居滑州（今河南滑县）。生平未详。陶安世序其词，引与之自言：“昔在洛下，受经传于晁四丈以道，受书法于陈二丈叔易。”建炎初，高宗驻扬州，与之上《中兴十策》，名振一时。秦桧当国，附桧求进，为桧门下十客之一，监尚书六部门，专应制为歌词。绍兴十七年（1147），擢军器监，出为福建安抚司主管机宜文字。桧死，除名编管钦州。二十八年，移雷州，再移新州牢城，卒。"
  },
  "tags": []
}