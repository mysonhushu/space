{
  "id": 67895,
  "star": 1,
  "name": "贺新郎",
  "dynasty": "宋代",
  "content": "逗晓晴烟敛。过书云、祥开五日，漏添宫线。葭莞飞灰微度暖，眷着梅梢尚浅。怪深院、笙箫如剪。非雾非烟浮月观，应麟书，吐处豪英产。迟绣斧，启华宴。 <br> 楚腰舞彻霓裳遍。拥金船，柔纤莹玉，十分争劝。醉入无何休莫问，日下长安非远。况一点、眉黄新见。掩鼻功名须办了，赋归来、却访乔松伴。应未许，雪枝汗。",
  "poet": {
    "id": 0,
    "star": 0,
    "name": "郑元秀"
  },
  "tags": []
}