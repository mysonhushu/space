{
  "id": 68970,
  "star": 1,
  "name": "满庭芳",
  "dynasty": "宋代",
  "content": "二气旋还，三宫升降，往来於是无穷。透关神水，铅汞过三峰，返复周流八脉，戊已炼、阴虎阳龙。凝情处，金光朗朗，身外见形容。 <br> 灵光，真造化，天机深远，推测难通。算利名酒色，恰似秋风。大道玄炉进火，三田内养出神功。功成后，金书来诏，平步赴瑶宫。",
  "poet": {
    "id": 0,
    "star": 0,
    "name": "何锄翁"
  },
  "tags": []
}