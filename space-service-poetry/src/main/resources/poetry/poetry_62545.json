{
  "id": 62545,
  "star": 2,
  "name": "惜红衣（寄弁阳翁）",
  "dynasty": "宋代",
  "content": "笛送西泠，帆过杜曲。昼阴芳绿。门巷清风，还寻故人屋。苍华发冷，笑瘦影、相看如竹。幽谷。烟树晚莺，诉经年愁独。 <br> 残阳古木。书画归船，匆匆又南北。苹洲鸥鹭素熟。旧盟续。甚日浩歌招隐，听雨弁阳同宿。料重来时候，香荡几湾红玉。",
  "poet": {
    "id": 2882,
    "star": 0,
    "name": "李莱老",
    "desc": "李莱老（约公元1260年前后在世），字周隐（词综作字逛翁。此从绝妙好词），号秋崖，里居及生卒年均不详，约宋理宗景定初前后在世。他大约是李彭老的兄弟。亦工词，与周密时相唱酬。咸淳六年（公元1270年）知严州。词与李彭老合为《龟溪二隐集》。"
  },
  "tags": []
}