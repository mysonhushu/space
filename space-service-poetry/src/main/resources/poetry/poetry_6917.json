{
  "id": 6917,
  "star": 1,
  "name": "宿双峰寺，寄卢七、李十六",
  "dynasty": "唐代",
  "content": "寥寥禅诵处，满室虫丝结。独与山中人，无心生复灭。 <br> 徘徊双峰下，惆怅双峰月。杳杳暮猿深，苍苍古松列。 <br> 玩奇不可尽，渐远更幽绝。林暗僧独归，石寒泉且咽。 <br> 竹房响轻吹，萝径阴馀雪。卧涧晓何迟，背岩春未发。 <br> 此游诚多趣，独往共谁阅。得意空自归，非君岂能说。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}