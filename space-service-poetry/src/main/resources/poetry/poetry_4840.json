{
  "id": 4840,
  "star": 1,
  "name": "初出京邑有怀旧林",
  "dynasty": "唐代",
  "content": "赋生期独得，素业守微班。外忝文学知，鸿渐鹓鹭间。 <br> 内倾水木趣，筑室依近山。晨趋天日晏，夕卧江海闲。 <br> 松风生坐隅，仙禽舞亭湾。曙云林下客，霁月池上颜。 <br> 虽曰坐郊园，静默非人寰。时步苍龙阙，宁异白云关。 <br> 语济岂时顾，默善忘世攀。世网余何触，天涯谪南蛮。 <br> 回首思洛阳，喟然悲贞艰。旧林日夜远，孤云何时还。",
  "poet": {
    "id": 203,
    "star": 0,
    "name": "卢僎",
    "desc": "[唐]（约公元七〇八年前后在世）字不详，相州临漳人。生卒年均不详，约唐中宗景龙中前后在世。自闻喜尉入为学士。终吏却员外郎。馔工诗，所作今存十四首。（见《全唐诗》）"
  },
  "tags": []
}