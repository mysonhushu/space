{
  "id": 68878,
  "star": 1,
  "name": "琐寒窗（寿欧阳教授）",
  "dynasty": "宋代",
  "content": "千里儒流，称觞此际，梅花三度。书台最上，健羡一翁如许。问吴江、别来旧人，当时折柳凭谁语。但春在芹宫，芳滋兰畹，一帘今雨。 <br> 凭阑、凝望处。有绿水青山，乾坤付与。百年家谱，曾是斯文宗主。世间好景相寻，墨客骚人为伴侣。待西风、桂子重开，又步青云去。",
  "poet": {
    "id": 0,
    "star": 0,
    "name": "彭正大"
  },
  "tags": []
}