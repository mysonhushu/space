{
  "id": 45868,
  "star": 1,
  "name": "示胡二郎歌",
  "dynasty": "唐代",
  "content": "欲究丹砂理，幽玄无处寻。不离铅与汞，无出水中金。 <br> 金欲炼时须得水，水遇土兮终不起。但知火候不参差， <br> 自得还丹微妙旨。人世分明知有死，刚只留心恋朱紫。 <br> 岂知光景片时间，将谓人生长似此。何不回心师至道， <br> 免逐年光虚自老。临樽只解醉醺酣，对镜方知渐枯槁。 <br> 二郎切切听我语，仙乡咫尺无寒暑。与君说尽只如斯， <br> 莫恋娇奢不肯去。感君恩义言方苦，火急回心求出路。 <br> 吟成数句赠君辞，不觉便成今与古。",
  "poet": {
    "id": 0,
    "star": 0,
    "name": "成都醉道士"
  },
  "tags": []
}