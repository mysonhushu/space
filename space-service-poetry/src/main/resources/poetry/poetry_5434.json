{
  "id": 5434,
  "star": 1,
  "name": "嵩山十志十首。金碧潭",
  "dynasty": "唐代",
  "content": "金碧潭者，盖水洁石鲜，光涵金碧，岩葩林茑，有助芳阴。 <br> 鉴空洞虚，道斯胜矣。而世生缠乎利害，则未暇游之。 <br> 词曰： <br> 水碧色兮石金光，滟熠熠兮濙湟湟。泉葩映兮烟茑临， <br> 红灼灼，翠阴阴。翠相鲜兮金碧潭，霜天洞兮烟景涵。 <br> 有幽人兮好冥绝，炳其焕兮凝其洁，悠悠千古兮长不灭。 ",
  "poet": {
    "id": 2192,
    "star": 0,
    "name": "卢鸿一",
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。"
  },
  "tags": []
}