{
  "id": 10142,
  "star": 1,
  "name": "遇风雨作（一作权德舆诗）",
  "dynasty": "唐代",
  "content": "草草理夜装，涉江又登陆。望路殊未穷，指期今已促。 <br> 传呼戒徒驭，振辔转林麓。阴云拥岩端，沾雨当山腹。 <br> 震雷如在耳，飞电来照目。兽迹不敢窥，马蹄惟务速。 <br> 虔心若斋祷，濡体如沐浴。万窍相怒号，百泉暗奔瀑。 <br> 危梁虑足跌，峻坂忧车覆。问我何以然，前日爱微禄。 <br> 转知人代事，缨组乃徽束。向若家居时，安枕春梦熟。 <br> 遵途稍已近，候吏来相续。晓霁心始安，林端见初旭。",
  "poet": {
    "id": 2370,
    "star": 0,
    "name": "皇甫曾",
    "desc": "皇甫曾（约公元七五六年前后在世）字孝常，润州丹阳人，皇甫冉之弟。生卒年均不详，约唐玄宗天宝末前后在世。天宝十二年（公元七五三年）杨儇榜进士，德宗贞元元年(785)卒。工诗，出王维之门，与兄名望相亚，高仲武称其诗“体制清洁，华不胜文”(《中兴间气集》卷下），时人以比张载、张协、景阳、孟阳。历官侍御史。后坐事贬舒州司马，移阳翟令。《全唐诗》存诗1卷，《全唐诗外编》补诗2首，《唐才子传》传于世。"
  },
  "tags": []
}