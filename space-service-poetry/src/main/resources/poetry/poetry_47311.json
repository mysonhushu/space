{
  "id": 47311,
  "star": 2,
  "name": "浣溪沙",
  "dynasty": "唐代",
  "content": "入夏偏宜澹薄妆，越罗衣褪郁金黄，翠钿檀注助容光¤ <br> 相见无言还有恨，几回判却又思量，月窗香径梦悠飏. <br> 晚出闲庭看海棠，风流学得内家妆，小钗横戴一枝芳¤ <br> 镂玉梳斜云鬓腻，缕金衣透雪肌香，暗思何事立残阳。 <br> 访旧伤离欲断魂，无因重见玉楼人，六街微雨镂香尘¤ <br> 早为不逢巫峡梦，那堪虚度锦江春，遇花倾酒莫辞频。 <br> 红藕花香到槛频，可堪闲忆似花人，旧欢如梦绝音尘¤ <br> 翠叠画屏山隐隐，冷铺文簟水潾潾，断魂何处一蝉新。",
  "poet": {
    "id": 111,
    "star": 0,
    "name": "李珣",
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）"
  },
  "tags": []
}