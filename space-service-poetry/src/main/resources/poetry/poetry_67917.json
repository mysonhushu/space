{
  "id": 67917,
  "star": 1,
  "name": "满庭芳",
  "dynasty": "宋代",
  "content": "澹露零空，好风光袂，月华飞入觥筹。青莲碧藕，芡实与鸡头。笑傲纶巾羽扇，有如此、人物风流。西湖上，不妨游戏，民富自封侯。 <br> 骈蕃。新宠渥，叶华延阁，领事园丘。看木牛流马，恢复神州。万里凉霄浩渺，使星共、南极光浮。从今好，一秋长醉，直醉过千秋。",
  "poet": {
    "id": 0,
    "star": 0,
    "name": "臧鲁子"
  },
  "tags": []
}