{
  "id": 41250,
  "star": 2,
  "name": "离歌辞五首",
  "dynasty": "唐代",
  "content": "莫折红芳树，但知尽意看。狂风幸无意，那忍折教残。 <br> 朝日城南路，旌旗照绿芜。使君何处去，桑下觅罗敷。 <br> 事与年俱往，情将分共深。莫惊容鬓改，只是旧时心。 <br> 暂别劳相送，佳期愿莫违。朱颜不须老，留取待郎归。 <br> 拂匣收珠佩，回灯拭薄妆。莫嫌春夜短，匹似楚襄王。",
  "poet": {
    "id": 2357,
    "star": 0,
    "name": "徐铉",
    "image": "http://img.gushiwen.org/authorImg/xuxuan.jpg",
    "desc": "徐铉（916年—991年）南唐，北宋初年文学家、书法家。字鼎臣，广陵（今江苏扬州）人。历官五代吴校书郎、南唐知制诰、翰林学士、吏部尚书，后随李煜归宋，官至散骑常侍，世称徐骑省。淳化初因事贬静难军行军司马。曾受诏与句中正等校定《说文解字》。工于书，好李斯小篆。与弟徐锴有文名，号称“二徐”；又与韩熙载齐名，江东谓之“韩徐”。"
  },
  "tags": []
}