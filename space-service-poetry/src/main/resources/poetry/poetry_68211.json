{
  "id": 68211,
  "star": 2,
  "name": "宴瑶池（神仙词）",
  "dynasty": "宋代",
  "content": "紫鸾飞舞，又东华宴罢，归步凝碧。缥缈天风吹送睡，冷冷佩声清逸。表童两两，争笑捻、琪花半折。羽衣寒露香披，翠幢珠辂去云疾。 <br> 西真还又传帝敕。霞城检校，问学仙消息。玉府高寒，有不老丹容，自然琼液。人间尘梦，应误认、烟痕雾迹。洞云依约开时，丹华飞素白。",
  "poet": {
    "id": 0,
    "star": 0,
    "name": "奚岊"
  },
  "tags": []
}