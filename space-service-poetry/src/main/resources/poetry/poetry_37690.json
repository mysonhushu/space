{
  "id": 37690,
  "star": 2,
  "name": "梦仙谣",
  "dynasty": "唐代",
  "content": "海宫蹙浪收残月，挈壶掌事传更歇。银蟾半坠恨流咽， <br> 六鳌披月撼蓬阙。九炁真翁骑白犀，临池静听雌蛟啼。 <br> 桂花裛露曙香冷，八窗玉朗惊晨鸡。裁纱剪罗贴丹凤， <br> 腻霞远闭瑶山梦。露干欲醉芙蕖塘，回首驱云朝正阳。",
  "poet": {
    "id": 2956,
    "star": 0,
    "name": "李沇",
    "desc": "李沇，唐诗人。字东济，江都（今扬州）人。父李蹊，昭宗时为宰相。沇有俊才，文学渊奥，当时公相子弟无能及之。其应举时之行卷《明易先生书》、《答明易先生书》，颇为时人所称赏。昭宗乾宁二年(895)，父子同为王行瑜所杀。后行瑜被诛，诏赠沇礼部员外郎。《全唐诗》录存其诗六首。"
  },
  "tags": []
}