{
  "id": 59089,
  "star": 1,
  "name": "贺新郎（李颐正路分见访，留饮，即席书赠）",
  "dynasty": "宋代",
  "content": "看了梅花去。要东风、攀翻飞雪，与君同赋。海内从来天际眼，一笑平窥千古。待翦尽、烛花红吐。久矣南湖无此客，似乔松、万丈凌霄举。飞欬唾，扫尘土。 <br> 承平气象森眉宇。想天家、骖鸾洞里，细烟冰雾。我亦秦关归未得，谁念干将醉扶。拚良夜、欹横冠屦。莫叹潇湘居尚远，拥戎轺万骑鸣笳鼓。云正锁，汴京路。",
  "poet": {
    "id": 0,
    "star": 0,
    "name": "张鎡"
  },
  "tags": []
}