{
  "id": 29544,
  "star": 1,
  "name": "题从伯舍人道正里南园",
  "dynasty": "唐代",
  "content": "帝里馀新第，朱门面碧岑。曙堂增爽气，乔木动清阴。 <br> 直去亲瑶陛，朝回在竹林。风流才子调，好尚古人心。 <br> 薜荔遮窗暗，莓苔近井深。礼无青草隔，诗共白衣吟。 <br> 轩静留孤鹤，庭虚到远砧。掩关裁凤诏，开镜理琼簪。 <br> 种植今如此，尘埃永不侵。云奔投刺者，日日待为霖。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}