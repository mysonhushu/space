{
  "id": 68891,
  "star": 1,
  "name": "百安谣（寿主簿·二月廿一）",
  "dynasty": "宋代",
  "content": "武夷秀气，萃君家、春芭融和时节。赏了花朝才六日，曾记挺生英杰。量吸鲸川，志吞牛渚，标格冰壶洁。台星明处，年年辉映南极。 <br> 须信早晚横翔，云霄直上，宁久栖鸾棘。富贵荣华年正少，谢砌芝兰秀发。行及瓜期，荣趋花县，百里民怀德。交腾荐剡。褒迁大振勋业。",
  "poet": {
    "id": 0,
    "star": 0,
    "name": "三槐"
  },
  "tags": []
}