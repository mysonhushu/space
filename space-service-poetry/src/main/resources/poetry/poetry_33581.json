{
  "id": 33581,
  "star": 1,
  "name": "奉和袭美酬前进士崔潞盛制见寄因赠至一百四十言",
  "dynasty": "唐代",
  "content": "孔圣铸颜事，垂之千载馀。其间王道乖，化作荆榛墟。 <br> 天必授贤哲，为时攻翦除。轲雄骨已朽，百代徒趑趄。 <br> 近者韩文公，首为闲辟锄。夫子又继起，阴霾终廓如。 <br> 搜得万古遗，裁成十编书。南山盛云雨，东序堆琼琚。 <br> 偶此真籍客，悠扬两情摅。清词忽窈窕，雅韵何虚徐。 <br> 唱既野芳坼，酬还天籁疏。轻波掠翡翠，晓露披芙渠。 <br> 俪曲信寡和，末流难嗣初。空持一竿饵，有意渔鲸鱼。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}