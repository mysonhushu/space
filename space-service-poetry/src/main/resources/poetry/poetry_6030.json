{
  "id": 6030,
  "star": 2,
  "name": "送刘四赴夏县",
  "dynasty": "唐代",
  "content": "九霄特立红鸾姿，万仞孤生玉树枝。刘侯致身能若此， <br> 天骨自然多叹美。声名播扬二十年，足下长途几千里。 <br> 举世皆亲丞相阁，我心独爱伊川水。脱略势利犹埃尘， <br> 啸傲时人而已矣。新诗数岁即文雄，上书昔召蓬莱宫。 <br> 明主拜官麒麟阁，光车骏马看玉童。高人往来庐山远， <br> 隐士往来张长公。扶南甘蔗甜如蜜，杂以荔枝龙州橘。 <br> 赤县繁词满剧曹，白云孤峰晖永日。朝持手板望飞鸟， <br> 暮诵楞伽对空室。一朝出宰汾河间，明府下车人吏闲。 <br> 端坐讼庭更无事，开门咫尺巫咸山。男耕女织蒙惠化， <br> 麦熟雉鸣长秋稼。明年九府议功时，五辟三征当在兹。 <br> 闻道桐乡有遗老，邑中还欲置生祠。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}