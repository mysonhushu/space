{
  "id": 3074,
  "star": 1,
  "name": "发藤州",
  "dynasty": "唐代",
  "content": "朝夕苦遄征，孤魂长自惊。泛舟依雁渚，投馆听猿鸣。 <br> 石发缘溪蔓，林衣扫地轻。云峰刻不似，苔藓画难成。 <br> 露裛千花气，泉和万籁声。攀幽红处歇，跻险绿中行。 <br> 恋切芝兰砌，悲缠松柏茔。丹心江北死，白发岭南生。 <br> 魑魅天边国，穷愁海上城。劳歌意无限，今日为谁明。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}