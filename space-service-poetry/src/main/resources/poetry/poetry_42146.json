{
  "id": 42146,
  "star": 2,
  "name": "金陵怀古",
  "dynasty": "唐代",
  "content": "晋末英雄起，神器沦荒服。胡月蚀中原，白日升旸谷。 <br> 金陵实形胜，关山固重复。巨壑隍北壖，长江堑西隩. <br> 凿山拟嵩华，穿地象伊穀.草昧席罗图，荜路戴黄屋。 <br> 一时因地险，五世享天禄。礼乐何煌煌，文章纷郁郁。 <br> 多士春林秀，作颂清风穆。出入三百年，朝事几翻覆。 <br> 搀抢如云勃，鲸鲵旋自曝。倦闻金鼎移，骤睹灵龟卜。 <br> 吁嗟王气尽，坐悲天运倏。天道何茫茫，善淫乃相复。 <br> 行路偏衣半，遂亡大梁族。日隐汀洲上，登舻fS川陆。 <br> 月回吴山树，风闻楚江鹄。因依兰蕙丛，采襭不盈掬。",
  "poet": {
    "id": 2943,
    "star": 0,
    "name": "唐尧臣",
    "desc": "唐尧臣，生卒年、籍贯皆不详。曾任殿中侍御史、兼内供奉，司勋员外郎。玄宗开元中，卒于郑州。事迹散见《太平广记》卷三八九、《唐御史台精舍题名考》卷二、《郎官石柱题名考》卷八。《全唐诗》存诗1首。"
  },
  "tags": []
}