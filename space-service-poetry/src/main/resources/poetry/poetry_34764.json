{
  "id": 34764,
  "star": 2,
  "name": "风",
  "dynasty": "唐代",
  "content": "喜怒寒暄直不匀，终无形状始无因。能将尘土平欺客， <br> 爱把波澜枉陷人。飘乐递香随日在，绽花开柳逐年新。 <br> 深知造化由君力，试为吹嘘借与春。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}