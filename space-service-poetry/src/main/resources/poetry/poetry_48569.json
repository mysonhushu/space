{
  "id": 48569,
  "star": 1,
  "name": "泛青苕（正月十四日与公择吴兴泛舟）",
  "dynasty": "宋代",
  "content": "绿净无痕，过晓霁清苕，镜里游人。红柱巧，彩船稳，当筵主、秘馆词臣。吴娃劝饮韩娥唱，竞艳容、左右皆春。学为行雨，傍画桨，从教水溅罗裙。 <br> 溪烟混月黄昏。渐楼台上下，火影星分。飞槛倚，斗牛近，响箫鼓、远破重云、归轩未至千家待，掩半妆、翠箔朱门。衣香拂面，扶醉卸簪花，满袖余煴。",
  "poet": {
    "id": 587,
    "star": 0,
    "name": "张先",
    "image": "http://img.gushiwen.org/authorImg/zhangxian.jpg",
    "desc": "张先（990－1078），字子野，乌程（今浙江湖州吴兴）人。北宋时期著名的词人，曾任安陆县的知县，因此人称“张安陆”。天圣八年进士，官至尚书都官郎中。晚年退居湖杭之间。曾与梅尧臣、欧阳修、苏轼等游。善作慢词，与柳永齐名，造语工巧，曾因三处善用“影”字，世称张三影。"
  },
  "tags": []
}