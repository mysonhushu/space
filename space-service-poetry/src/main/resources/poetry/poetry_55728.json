{
  "id": 55728,
  "star": 1,
  "name": "西平乐（用耆卿韵）",
  "dynasty": "宋代",
  "content": "夜色娟娟皎月，梅玉供春绪。不使铅华点缀，超出精神淡伫。休妒残英如雨。清香眷恋，只恐随风满路。散无数。 <br> 江亭暮。鸣佩语。正值匆匆乍别，天远瑶池缟毂，好趁飞琼去。忍孤负、瑶台伴侣。琼肌瘦尽，庾岭零落，空怅望、动情处。画角哀时暗度。参横向晓，吹入深沈院宇。",
  "poet": {
    "id": 1940,
    "star": 0,
    "name": "朱雍",
    "desc": "约公元一一六二年前后在世字、里、生卒年均不详，约宋高宗绍兴末前后在世。绍兴中，尝上书乞召试贤良。著有梅词二卷，《花庵词选》行于世。"
  },
  "tags": []
}