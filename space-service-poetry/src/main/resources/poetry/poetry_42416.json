{
  "id": 42416,
  "star": 1,
  "name": "姜宣弹小胡笳引歌",
  "dynasty": "唐代",
  "content": "雷氏金徽琴，王君宝重轻千金。三峡流中将得来， <br> 明窗拂席幽匣开。朱弦宛转盘凤足，骤击数声风雨回。 <br> 哀笳慢指董家本，姜宣得之妙思忖。泛徽胡雁咽萧萧， <br> 绕指辘轳圆衮衮。吞恨含情乍轻激，故国关山心历历。 <br> 潺湲疑是舞鸊鹈，砉騞如闻发鸣镝。流宫变徵渐幽咽， <br> 别鹤欲飞猿欲绝。秋霜满树叶辞风，寒雏坠地乌啼血。 <br> 哀弦已罢春恨长，恨长何如怀我乡。我乡安在长城窟， <br> 闻君肤奏心飘忽。何时窄袖短貂裘，胭脂山下弯明月。",
  "poet": {
    "id": 0,
    "star": 0,
    "name": "无名氏"
  },
  "tags": []
}