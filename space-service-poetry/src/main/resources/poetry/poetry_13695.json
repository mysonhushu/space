{
  "id": 13695,
  "star": 1,
  "name": "晚秋东游寄猗氏第五明府解县韩明府",
  "dynasty": "唐代",
  "content": "步出青门去，疏钟隔上林。四郊多难日，千里独归心。 <br> 暮鸟声偏苦，秋云色易阴。乱坟松柏少，野径草茅深。 <br> 灞涘袁安履，汾南宓贱琴。何由听白雪，只益泪沾襟。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}