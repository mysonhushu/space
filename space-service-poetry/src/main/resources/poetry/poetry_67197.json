{
  "id": 67197,
  "star": 1,
  "name": "声声慢（和陆景思黄木香）",
  "dynasty": "宋代",
  "content": "羞朱妒粉，染雾裁云，淡然苍佩仙裳。半额蜂妆，莫道梳洗家常。碧罗乱萦小带，翠虬寒、一架清香。春思苦，倚晴娇无力，如待韩郎。 <br> 密幄笼芳吟夜，任露沾轻袖，月转空梁。弱骨柔姿，偏解勾引诗狂。遗细碎金满地，恨无情、风送韶光。间画永，看青青、垂蔓过墙。",
  "poet": {
    "id": 0,
    "star": 0,
    "name": "史可堂"
  },
  "tags": []
}