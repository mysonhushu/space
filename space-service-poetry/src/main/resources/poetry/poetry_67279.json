{
  "id": 67279,
  "star": 1,
  "name": "木兰花慢（雨中荼コ）",
  "dynasty": "宋代",
  "content": "紫凋红落后，忽十丈，玉虬横。望众绿帏中，蓝田璞碎，鲛室珠倾。柔条紧风无力，更不禁、连日峭寒清。空与蝶圆香梦，枉教莺诉春情。 <br> 深深。苔径悄无人。栏槛湿香尘。叹宝髻蓬松，粉铅狼藉，谁管飘零。不愁素云易散，恨此花、开后更无春。安得胡床月夜，玉醅满蘸瑶英。",
  "poet": {
    "id": 0,
    "star": 0,
    "name": "杨子咸"
  },
  "tags": []
}