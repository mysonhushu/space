{
  "id": 44156,
  "star": 1,
  "name": "赠抱麻刘舍人",
  "dynasty": "唐代",
  "content": "郡政今良吏，门风古缙绅。万年唐社稷，一个哭麻人。 <br> 愤烈身先死，敷扬气益贞。天乎资大宝，泰矣见忠臣。 <br> 得罪钟多故，投荒岂是迍。玉寒方重涩，松古更青皴。 <br> 鹏cR宁唯白，龙多岂止荀。道孤梳有雪，恩重泪盈巾。 <br> 喻蜀须凭草，成周必仗仁。三峰宵旰切，万里渥恩新。 <br> 赋鵩言无累，依刘德有邻。风期仁祖帽，鼠讶史云尘。 <br> 禅叟知何幸，玄谈有宿因。双溪逢陆海，荆渚遇平津。 <br> 落日愁闻笛，何人为吐茵。生徒希匠化，寰海仰经纶。 <br> 疾愈蝉声老，年丰雨滴频。刘虬师弟子，时喜一相亲。 ",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}