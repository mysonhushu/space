{
  "id": 68848,
  "star": 1,
  "name": "木兰花慢（贺第二娶）",
  "dynasty": "宋代",
  "content": "仙家春不老，谁说到、牡丹休。算蛮柳樊樱，怎生了得，白传风流。枝头。标梅实好，奈绿阴、庭户不禁愁。幸有琴中凤语，能通镜里鸾求。锵璆。杂佩下瀛洲。宝箑紫烟浮。望兰情红盼，三生曾识，一风如羞。绸缪。从今偕老，似柳郎、无负碧云秋。莫倚回文妙手，放教远觅封侯。昔柳毅为牧羊女传书，碧动杯酒，意即相属。后三娶崔氏，乃牧羊女化身也。",
  "poet": {
    "id": 2244,
    "star": 0,
    "name": "彭子翔",
    "desc": "彭子翔，男，号虚寮，宋代著名词人，源于《新编事文类聚翰墨全书》丁集卷三。代表作品有《临江仙》、《木兰花慢》等。"
  },
  "tags": []
}