{
  "id": 62164,
  "star": 1,
  "name": "贺新郎（再用韵饯吴宪）",
  "dynasty": "宋代",
  "content": "过雨璇空湿。浩秋香、光浮桂菊，晓风吹入。柳系牙樯应小驻，草草还成胜集。又追趁、牡车原隰。照座玉人风骨耸，想胸蟠、蕊阙琳琅笈。真作者，世难及。 <br> 远山云雾工开翕。共朱阑徙倚，总好锦囊收拾。老我只今才思涩，知二争如知十。戛金缕、檀敲休急。访古夷犹行八境，忆朝阳、鸣凤台端立。笔也醉，砚池吸。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}