{
  "id": 2020,
  "star": 1,
  "name": "杂曲歌辞。鹧鸪词",
  "dynasty": "唐代",
  "content": "湘江烟水深，沙岸隔枫林。何处鹧鸪飞，日斜斑竹阴。 <br> 二女虚垂泪，三闾枉自沉。惟有鹧鸪鸟，独伤行客心。 <br> 越冈连越井，越鸟更南飞。何处鹧鸪啼，夕烟东岭归。 <br> 岭头行人少，天涯北客稀。鹧鸪啼别处，相对泪沾衣。",
  "poet": {
    "id": 265,
    "star": 0,
    "name": "李涉",
    "desc": "李涉（约806年前后在世），唐代诗人。字不详，自号清溪子，洛（今河南洛阳）人。早岁客梁园，逢兵乱，避地南方，与弟李渤同隐庐山香炉峰下。后出山作幕僚。宪宗时，曾任太子通事舍人。不久，贬为峡州（今湖北宜昌）司仓参军，在峡中蹭蹬十年，遇赦放还，复归洛阳，隐于少室。文宗大和（827-835）中，任国子博士，世称“李博士”。著有《李涉诗》一卷。存词六首。"
  },
  "tags": []
}