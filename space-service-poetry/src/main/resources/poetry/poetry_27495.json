{
  "id": 27495,
  "star": 1,
  "name": "邻人自金仙观移竹",
  "dynasty": "唐代",
  "content": "移居新竹已堪看，劚破莓苔得几竿。圆节不教伤粉箨， <br> 低枝犹拟拂霜坛。墙头枝动如烟绿，枕上风来送夜寒。 <br> 第一莫教渔父见，且从萧飒满朱栏。",
  "poet": {
    "id": 1504,
    "star": 0,
    "name": "李远",
    "desc": "李远，字求古，一作承古，夔州云安（今重庆市云阳县）人，大和五年（831）杜陟榜进士，官至御史中丞。李远善为文， 尤工于诗。 常与杜牧、许浑、李商隐、温庭筠等交游， 与许浑齐名， 时号 “ 浑诗远赋”。"
  },
  "tags": []
}