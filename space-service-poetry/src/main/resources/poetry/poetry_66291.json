{
  "id": 66291,
  "star": 1,
  "name": "满江红",
  "dynasty": "宋代",
  "content": "时帅已拜兴元命 <br> 小队旌旗，又催送、元戎领客。政十顷、荷香微度，草烟横碧。杨柳参差新合翠，水天上下俱齐色。傍野桥、容与绕重湖，严城侧。 <br> 花作阵，舟为宅。敲羯鼓，鸣羌笛。渐夜凉风进，酒杯无力。遥想汉中鸡肋地，未应万里回金勒。看便随、飞诏下南州，朝京国。",
  "poet": {
    "id": 1708,
    "star": 0,
    "name": "黄人杰",
    "desc": "人杰，字叔万，生卒年均不详，南城（今属江西）人。宋朝诗人。孝宗乾道二年（一一六六）进士（清雍正《江西通志》卷五○）。有《可轩曲林》一卷（《直斋书录解题》卷二一），已佚。生平事迹亦无考。工词，著有可轩曲林一卷，《文献通考》传于世。"
  },
  "tags": []
}