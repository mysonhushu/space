{
  "id": 56476,
  "star": 3,
  "name": "念奴娇（上章乞休致，戏作念奴娇以自贺）",
  "dynasty": "宋代",
  "content": "老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。 <br> 休说白日升天，莫夸金印，斗大悬双肘。且说庐传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。",
  "poet": {
    "id": 361,
    "star": 0,
    "name": "杨万里",
    "image": "http://img.gushiwen.org/authorImg/yangwanli.jpg",
    "desc": "杨万里，字廷秀，号诚斋，男，汉族。吉州吉水（今江西省吉水县）人。南宋杰出诗人，与尤袤、范成大、陆游合称南宋“中兴四大诗人”、“南宋四大家”。"
  },
  "tags": []
}