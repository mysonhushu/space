{
  "id": 67491,
  "star": 2,
  "name": "诉衷情",
  "dynasty": "宋代",
  "content": "眼前时果漫堆盘。莫是又贪酸。因何近来销减，微褪脸霞丹。 <br> 还只为，枕衾闲。泪痕斑。我能医疗，一服收功，只霎时间。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}