{
  "id": 14904,
  "star": 2,
  "name": "登天坛夜见海",
  "dynasty": "唐代",
  "content": "朝游碧峰三十六，夜上天坛月边宿。仙人携我搴玉英， <br> 坛上夜半东方明。仙钟撞撞近海日，海中离离三山出。 <br> 霞梯赤城遥可分，霓旌绛节倚彤云。八鸾五凤纷在御， <br> 王母欲上朝元君。群仙指此为我说，几见尘飞沧海竭。 <br> 竦身别我期丹宫，空山处处遗清风。九州下视杳未旦， <br> 一半浮生皆梦中。始知武皇求不死，去逐瀛洲羡门子。",
  "poet": {
    "id": 484,
    "star": 0,
    "name": "李益",
    "image": "http://img.gushiwen.org/authorImg/liyi.jpg",
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。"
  },
  "tags": []
}