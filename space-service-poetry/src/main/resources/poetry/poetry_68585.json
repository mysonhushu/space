{
  "id": 68585,
  "star": 1,
  "name": "摸鱼儿（登凤凰台）",
  "dynasty": "宋代",
  "content": "枕寒流、碧萦衣带，高台平与云倚。燕来莺去谁为主，磨灭谪仙吟墨。愁思里。待说与山灵，还又羞拈起。箫韶已矣。甚竹实风摧，桐阴雨瘦，景物变新丽。 <br> 江山在，认得刘郎何寄。年来声誉休废。英雄不博胭脂井，谁念故人衰悴。时有几。便凤去台空，莫厌频游此。兴亡过耳。任北雪迷空，东风换绿，都付梦和醉。",
  "poet": {
    "id": 1636,
    "star": 0,
    "name": "梁栋",
    "desc": "（1242——1305） 字隆吉，湘州（在今湖北）人，迁镇江（今属江苏）。咸淳四年（1268）进士。迁宝应簿，调钱塘仁和尉，入师幕。宋亡，归武林，后卜居建康，时往来茅山中。《全宋词》存其词三首。"
  },
  "tags": []
}