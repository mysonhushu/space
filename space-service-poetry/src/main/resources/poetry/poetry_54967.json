{
  "id": 54967,
  "star": 2,
  "name": "满江红（送施德初）",
  "dynasty": "宋代",
  "content": "东马严徐，名籍甚、西京人物。谁不羡、伏蒲忠鲠，演纶词笔。雅意中朝今小试，二年东郡弦风迹。数中兴、循吏两三人，公居一。 <br> 温诏趣，还丹阙。倾睿相，方前席。看云台登践，论思密勿。超览堂中遗爱在，几人同恋津亭别。顾倦游、云路仆登仙，心如失。",
  "poet": {
    "id": 0,
    "star": 0,
    "name": "毛幵"
  },
  "tags": []
}