{
  "id": 51475,
  "star": 1,
  "name": "天香（宴钱塘太守内翰张公作）",
  "dynasty": "宋代",
  "content": "进止详华，文章尔雅，金銮恩异群彦。尘断银台，天低鳌禁，最是玉皇香案。燕公视草，星斗动、昭回云汉。对罢宵分，又是金莲，烛引归院。 <br> 年来偃藩江畔。赖湖山、慰公心眼。碧瓦千家，少借衤夸襦余暖。黄气珠庭渐满。望红日、长安殊不远。缓辔端门，青春未晚。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}