{
  "id": 1733,
  "star": 1,
  "name": "杂曲歌辞。长安少年行十首",
  "dynasty": "唐代",
  "content": "金紫少年郎，绕街鞍马光。身从左中尉，官属右春坊。 <br> 刬戴扬州帽，重熏异国香。垂鞭踏青草，来去杏园芳。 <br> 追逐轻薄伴，闲游不著绯。长拢出猎马，数换打球衣。 <br> 晓日寻花去，春风带酒归。青楼无昼夜，歌舞歇时稀。 <br> 日高春睡足，帖马赏年华。倒插银鱼袋，行随金犊车。 <br> 还携新市酒，远醉曲江花。几度归侵黑，金吾送到家。 <br> 好胜耽长行，天明烛满楼。留人看独脚，赌马换偏头。 <br> 乐奏曾无歇，杯巡不暂休。时时遥冷笑，怪客有春愁。 <br> 遨游携艳妓，装束似男儿。杯酒逢花住，笙歌簇马吹。 <br> 莺声催曲急，春色讶归迟。不以闻街鼓，华筵待月移。 <br> 赏春惟逐胜，大宅可曾归。不乐还逃席，多狂惯衩衣。 <br> 歌人踏月起，语燕卷帘飞。好妇惟相妒，倡楼不醉稀。 <br> 戟门连日闭，苦饮惜残春。开琐通新客，教姬屈醉人。 <br> 请歌牵白马，自舞踏红茵。时辈皆相许，平生不负身。 <br> 新年高殿上，始见有光辉。玉雁排方带，金鹅立仗衣。 <br> 酒深和碗赐，马疾打珂飞。朝下人争看，香街意气归。 <br> 游市慵骑马，随姬入坐车。楼边听歌吹，帘外市钗花。 <br> 乐眼从人闹，归心畏日斜。苍头来去报，饮伴到倡家。 <br> 小妇教鹦鹉，头边唤醉醒。犬娇眠玉簟，鹰掣撼金铃。 <br> 碧地攒花障，红泥待客亭。虽然长按曲，不饮不曾听。",
  "poet": {
    "id": 3009,
    "star": 0,
    "name": "李廓",
    "desc": "李廓，官宦之家，吏部侍郎同平章事李程之子。唐（约公元八三一年前后在世）代陇西人，字号不详，生卒年均不详，约唐文宗太和中前后在世。少有志功业，而困于场屋。工诗，与贾岛友善。少有志功业，与贾岛友善。元和十三年，（公元八一八年）举进士第。调司经局正字。出为鄂县令。累官刑部侍郎，颍州刺史。（公元八五三年前后）拜武宁节度使，不能治军。补阙郑鲁奏言：“新麦未登，徐必乱”。既而果逐廓。廓诗有集《唐才子传》传世。大中中，终武宁节度使。"
  },
  "tags": []
}