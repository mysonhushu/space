{
  "id": 54476,
  "star": 1,
  "name": "满庭芳（立春词，时方狱空）",
  "dynasty": "宋代",
  "content": "爱日轻融，阴云初敛，一番雪意阑珊。柳摇金缕，梅绽五腮寒。知是东皇翠葆，飞星汉、来止人间。开新宴，笙歌逗晓，和气满尘寰。 <br> 风光，偏舜水，贤侯政美，棠荫多欢。更圜扉草鞠，木索长闲。休向今朝惜醉，红妆映、群玉颓山。相将见，宜春帖子，清夜写金銮。",
  "poet": {
    "id": 982,
    "star": 0,
    "name": "史浩",
    "image": "http://img.gushiwen.org/authorImg/shihao.jpg",
    "desc": "史浩（1106年—1194年），字直翁，号真隐。明州鄞县人，南宋政治家、词人。高宗绍兴十五年（1144年）进士，由温州教授除太学正，升为国子博士。他向宋高宗建议立太子，以此受知于朝廷，绍兴三十二年，宋孝宗即位，授参知政事。隆兴元年，拜尚书右仆射。淳熙十年，除太保致仕，封魏国公。宋光宗御极，进太师。绍熙五年，薨，年八十九，封会稽郡王。宋宁宗登基，赐谥文惠。嘉定十四年，以子史弥远贵，追封越王，改谥忠定，配享孝宗庙庭。为昭勋阁二十四功臣之一。"
  },
  "tags": []
}