{
  "id": 64482,
  "star": 1,
  "name": "鼓笛慢",
  "dynasty": "宋代",
  "content": "数枝凌雪乘冰，嫩英半吐琼酥点。南州故苑，何郎遗咏，风台月观。疏影横斜，暗香浮动，水寒云晚。笑浮花浪蕊，娇春万里，空零落、愁莺燕。 <br> 游子寂寥暮景，向天边、几回相见。玉人纤手，殷勤攀赠，欲行微盼。越使归来，汉宫妆罢，昭华流怨。念湘江梦杳，窗前疑是，此情何限。",
  "poet": {
    "id": 0,
    "star": 0,
    "name": "孔榘"
  },
  "tags": []
}