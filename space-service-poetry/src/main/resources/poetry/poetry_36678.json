{
  "id": 36678,
  "star": 1,
  "name": "回銮",
  "dynasty": "唐代",
  "content": "妖星沈雨露，和气满京关。上将忠勋立，明君法驾还。 <br> 顺风调雅乐，夹道序群班。香泛传宣里，尘清指顾间。 <br> 楼台新紫气，云物旧黄山。晓渭行朝肃，秋郊旷望闲。 <br> 庙灵安国步，日角动天颜。浩浩升平曲，流歌彻百蛮。",
  "poet": {
    "id": 434,
    "star": 0,
    "name": "郑谷",
    "image": "http://img.gushiwen.org/authorImg/zhenggu.jpg",
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。"
  },
  "tags": []
}