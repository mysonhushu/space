{
  "id": 65020,
  "star": 1,
  "name": "沁园春（和刘潜夫送孙花翁韵）",
  "dynasty": "宋代",
  "content": "谁似花翁，长年湖海，蹇驴弊裘。想红尘醉帽，青楼歌扇，挥金谈笑，惜玉风流。吴下阿蒙，江南老贺，肯为良田二顷谋。人间世，算到头一梦，蝼蚁王侯。 <br> 悠悠。吾道何求。况白首相逢说旧游。记疏风淡月，寒灯古寺，平章诗境，分付糟丘。聚散抟沙，炎凉转烛，归去来兮万事休。无可有，问从前那个，骑鹤扬州。",
  "poet": {
    "id": 0,
    "star": 0,
    "name": "刘镇"
  },
  "tags": []
}