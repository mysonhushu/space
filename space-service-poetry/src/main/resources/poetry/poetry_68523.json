{
  "id": 68523,
  "star": 1,
  "name": "摸鱼儿（送汪水云之湘）",
  "dynasty": "宋代",
  "content": "记当年、舞衫零乱，霖铃忍按新阕。杜鹃枝上东风晚，点点泪痕凝血。芳信歇。念初试琵琶，曾识关山月。悲弦易绝。奈笑罢颦生，曲终愁在，谁解寸肠结。 <br> 浮云事，又作南柯梦彻。一簪聊寄华发。乾坤桑海无穷事，才历昆明初劫。谁共说。都付与焦桐，写人梅花叠。黄花送客。体更问湘魂，独醒何在，沈醉浩歌发。",
  "poet": {
    "id": 0,
    "star": 0,
    "name": "王学文"
  },
  "tags": []
}