{
  "id": 44025,
  "star": 1,
  "name": "上荆南府主三让德政碑",
  "dynasty": "唐代",
  "content": "明明赫赫中兴主，动纳诸隍冠前古。四海英雄尽戢兵， <br> 皆如圪圪天金柱。万姓多论政与德，请树丰碑似山岳。 <br> 一从寇灭二十年，琬琰雕镌赐重叠。荆州化风何卓异， <br> 寡欲无为合天地。虽立贞碑与众殊，字字皆是吾皇意。 <br> 君侯捧碑西拜泣，臣且何人恩洊及。凤凰衔下雕龙文， <br> 德昧政虚争敢立。函封三奏心匍匐，坚让此碑声盖国。 <br> 我恐江淹五色笔，作不立此碑之碑文不得。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}