{
  "id": 68684,
  "star": 1,
  "name": "甘州（题曾心传藏温日观墨蒲萄画卷）",
  "dynasty": "宋代",
  "content": "相不劳、添竹引龙须，断梗忽传芳。记珠悬润碧，飘摇秋影，曾印禅窗。诗外片云落莫，错认是花光。无色空尘眼，雾老烟荒。 <br> 一翦静中生意，任前看冷淡，真味深长。有清风如许，吹断万红香。且休教夜深人见，怕误他、看月上银床。凝眸久，却愁卷去，难博西凉。",
  "poet": {
    "id": 0,
    "star": 0,
    "name": "止禅师"
  },
  "tags": []
}