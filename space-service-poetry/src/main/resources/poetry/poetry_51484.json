{
  "id": 51484,
  "star": 1,
  "name": "摊声浣溪沙（吴兴僧舍竹下与王明之饮）",
  "dynasty": "宋代",
  "content": "雨色流香绕坐中。映阶疏竹一丛丛。不奈晚来萧瑟意，子猷风。 <br> 潋滟满倾金凿落，淋漓从湿绣芙蓉。吸尽百川天上去，看长虹。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}