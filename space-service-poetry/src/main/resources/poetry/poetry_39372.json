{
  "id": 39372,
  "star": 1,
  "name": "陈情献中丞",
  "dynasty": "唐代",
  "content": "孤拙竟何营，徒希折桂名。始终谁肯荐，得失自难明。 <br> 贡乏雄文献，归无瘠土耕。沧江长发梦，紫陌久惭行。 <br> 意纵求知切，才惟惧鉴精。五言非琢玉，十载看迁莺。 <br> 取进心甘钝，伤嗟骨每惊。尘襟痕积泪，客鬓白新茎。 <br> 顾盼身堪教，吹嘘羽觉生。依门情转切，荷德力须倾。 <br> 奖善犹怜贡，垂恩必不轻。从兹便提挈，云路自生荣。",
  "poet": {
    "id": 2091,
    "star": 0,
    "name": "喻坦之",
    "desc": "喻坦之，晚唐诗人，名列“咸通十哲”。唐懿宗咸通年间屡试不中，后久居长安，与建州刺史李频为友，今存诗十八首。"
  },
  "tags": []
}