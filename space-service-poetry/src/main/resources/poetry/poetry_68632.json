{
  "id": 68632,
  "star": 2,
  "name": "六么令（京中清明）",
  "dynasty": "宋代",
  "content": "淡烟疏雨，香径渺啼鴂。新晴画帘闲卷，燕外寒犹力。依约天涯芳草，染得春风碧。人间陈迹？斜阳今古，几缕游丝趁飞蝶。 <br> 柳向尊前起舞，又觉春如客。翠袖折取嫣红，笑与簪华发。回首青山一点，檐外寒云叠。梨花淡白，柳花飞絮，梦绕阑干一株雪。",
  "poet": {
    "id": 0,
    "star": 0,
    "name": "李琳"
  },
  "tags": []
}