{
  "id": 66968,
  "star": 1,
  "name": "琐窗寒（重游东湖）",
  "dynasty": "宋代",
  "content": "云浦苍寒，烟堤幕翠，旧痕新涨。春愁十里，冉冉碧丝摇荡。记登临、少年思豪，唾壶击玉歌清壮。到如今梦里，秋风鸿阵，晚波渔唱。 <br> 惆怅。重来处，望画舫天边，辔丝原上。山阴秀句，付与一声云响。正东湖、谁家柳下，午阴漠漠人荡桨。最堪怜、白发周郎，为江山自赏。",
  "poet": {
    "id": 0,
    "star": 0,
    "name": "苏茂一"
  },
  "tags": []
}