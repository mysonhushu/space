{
  "id": 59355,
  "star": 5,
  "name": "玲珑四犯（此曲双调，世别有大石调一曲越中岁暮闻箫鼓感怀）",
  "dynasty": "宋代",
  "content": "叠鼓夜寒，垂灯春浅，匆匆时事如许。倦游欢意少，俯仰悲今古。江淹又吟恨赋。记当时、送君南浦。万里乾坤，百年身世，唯有此情苦。 <br> 扬州柳，垂官路。有轻盈换马，端正窥户。酒醒明月下，梦逐潮声去。文章信美知何用，漫赢得、天涯羁旅。教说与。春来要寻花伴侣。",
  "poet": {
    "id": 30,
    "star": 0,
    "name": "姜夔",
    "image": "http://img.gushiwen.org/authorImg/jiangkui.jpg",
    "desc": "姜夔，南宋文学家、音乐家。人品秀拔，体态清莹，气貌若不胜衣，望之若神仙中人。往来鄂、赣、皖、苏、浙间，与诗人词家杨万里、范成大、辛弃疾等交游。庆元中，曾上书乞正太常雅乐，他少年孤贫，屡试不第，终生未仕，一生转徙江湖，靠卖字和朋友接济为生。他多才多艺，精通音律，能自度曲，其词格律严密。其作品素以空灵含蓄著称，有《白石道人歌曲》等。姜夔对诗词、散文、书法、音乐，无不精善，是继苏轼之后又一难得的艺术全才。"
  },
  "tags": []
}