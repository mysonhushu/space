{
  "id": 68423,
  "star": 1,
  "name": "忆旧游",
  "dynasty": "宋代",
  "content": "记新楼试酒，上客回车，初识能歌。几许怜才意，觉援琴意动，授间情多。青鸾画下缥缈，烟雾隔轻罗。还自有人猜，素巾承汗，微影双蛾。 <br> 西陂千树雪，欲绝世乘风，下照沧波。怪倚憔悴，扁舟月上，草草相过。少年翰墨相误，幽恨愧星河。谁为语伶玄，秋风并冷双燕窠。",
  "poet": {
    "id": 635,
    "star": 0,
    "name": "彭元逊",
    "desc": "彭元逊，生卒年不详，字巽吾，庐陵（今江西吉安）人。景定二年（公元1261年）参加解试。与刘辰翁有唱和，宋亡不仕。存词20首。宋词三百首多有收录。"
  },
  "tags": []
}