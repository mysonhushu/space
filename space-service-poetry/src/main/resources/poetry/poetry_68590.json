{
  "id": 68590,
  "star": 1,
  "name": "水龙吟",
  "dynasty": "宋代",
  "content": "镜寒香歇江城路，今度见春全懒。断云过雨，花前歌扇，梅边酒盏。离思相欺，万丝萦绕，一襟销黯。但年光暗换，人生易感，西归水、南飞雁。 <br> 也拟与愁排遣。奈江山、遮拦不断。娇讹梦语，湿荧啼袖，迷心醉眼。绣毂华茵，锦屏罗荐，何时拘管。但良宵空有，亭亭霜月，作相思伴。",
  "poet": {
    "id": 1675,
    "star": 0,
    "name": "莫仑",
    "desc": "莫仑，约公元一二七九年前后在世，字予山，号两山，江都人。寓家丹徙，生卒年均不详，约宋末前后在世。成淳四年（公元一二六八年）进土。元不仕，能词，平率易通，今仅见存于绝妙好词，词者四首。"
  },
  "tags": []
}