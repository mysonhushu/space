{
  "id": 55615,
  "star": 2,
  "name": "水调歌头",
  "dynasty": "宋代",
  "content": "天下最奇处，绿水照朱楼。三高仙去，白头千古想风流。跨海晴虹垂饮，极目沧波无际，落日去渔舟。苹末西风起，橘柚洞庭秋。 <br> 记当年，携长剑，觅封侯。而今憔悴长安，客里叹淹留。回首洪崖西畔，随分生涯可老，卒岁不知愁。做个终焉计，谁羡五湖游。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}