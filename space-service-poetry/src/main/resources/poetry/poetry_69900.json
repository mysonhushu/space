{
  "id": 69900,
  "star": 3,
  "name": "【越调】斗鹌鹑　寄别",
  "dynasty": "明代",
  "content": "百岁光阴，寄身宇宙。半世蹉跎，忘怀诗酒。窃玉偷香，寻花问柳。放浪行，不自羞。十载江淮，胸蟠星斗。<br>【紫花儿】鬓丝禅榻，眉黛吟窗，扇影歌楼。献书北阙，挟策南州。迟留，<br>社燕秋鸿几回首。壮怀感旧，妩媚精神，罗绮风流。<br>【调笑令】渐久，过清秋，今古盟山惜未休。琴樽相对消闲昼，尽乌丝醉围<br>红袖。阳关一声人去后，消疏了月枕双讴。<br>【秃厮儿】浩浩寒波野鸥，消消夜雨兰舟，津亭送别风外柳。甚不解？系离<br>愁，悠悠。<br>【圣药王】夜气收，人语幽，西楼梦断月沉钩。惜胜游，忆唱酬，追思往事<br>到心头，肠欲断泪先流。<br>【尾】彩云冉冉巫山岫，还相逢邂逅绸缪。终日惜芳心，思量岁寒友。",
  "poet": {
    "id": 1623,
    "star": 0,
    "name": "李邦基",
    "desc": "李邦基，生平、里籍均不详。所作散曲中云： “献 书北队挟策南州”； “半世磋跄， 忘怀诗酒”； “多玉偷香，寻花问柳。放浪行， 不自羞”。 可能为其自我之 写照。明·朱权《大和正音谱》将其列于“词林英杰”一百五十人之中。"
  },
  "tags": []
}