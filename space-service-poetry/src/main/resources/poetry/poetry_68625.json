{
  "id": 68625,
  "star": 1,
  "name": "念奴娇",
  "dynasty": "宋代",
  "content": "欲霜更雨，记青云篱落，东风前此。帘外客秋人共老，雁与愁飞千里。水郭烟明，竹陂波小，万叶寒声起。凭高那更，九嶷吹尽云气。 <br> 婉娩空复多情，年年晋梦，花与柴桑是。谁解意消风日晚，短笛孤舟林水。江蟹笼新，露萸斟浅，浇得乡关思。平芜天远，一痕黄抹秋霁。",
  "poet": {
    "id": 2066,
    "star": 0,
    "name": "王梦应",
    "desc": "王梦应，字圣与，一字静得，攸县（今属湖南）人。度宗咸淳十年（一二七四）进士，调庐陵尉。"
  },
  "tags": []
}