{
  "id": 5078,
  "star": 1,
  "name": "奉和圣制送张尚书巡边",
  "dynasty": "唐代",
  "content": "文武承邦式，风云感国祯。王师亲赋政，庙略久论兵。 <br> 汉主知三杰，周官统六卿。四方分阃受，千里坐谋成。 <br> 介胄辞前殿，壶觞宿左营。赏延颁赐重，宸赠出车荣。 <br> 龙武三军气，鱼铃五校名。郊云驻旌羽，边吹引金钲。 <br> 训旅方称德，安人更克贞。伫看铭石罢，同听凯歌声。",
  "poet": {
    "id": 1334,
    "star": 0,
    "name": "许景先",
    "desc": "许景先，少举进士，授夏阳尉。神龙初，（公元七o五年）景先献大像阁赋，词甚美丽。擢拜左拾遗，迁给事中，后迁中书舍人。开元初，（公元七一三年）与齐汗、王丘、韩休张九龄掌知制诰，以文翰见称。张说尝曰：“许舍人之文，虽无峻峰激流崭绝之势，然属词丰美，得中和之气，亦一时之秀也”。后出为虢州刺史。又入拜吏部侍郎，卒。"
  },
  "tags": []
}