{
  "id": 67351,
  "star": 1,
  "name": "齐天乐",
  "dynasty": "宋代",
  "content": "淡云荒草秋汀暮，归心又寒烟水。论槛移花，量船载酒，寂寞当年情味。孤蓬夜闭。听四壁松声，欲高还细。似近如遥，露鸿声乱楚天外。 <br> 蓝桥人断岁久，旧家曾共赏，九华花事。艳雪初融，生香自暖，消得金莲贴地。相思破睡。谩一点琴心，暗关千里。愁怯潮生，晓帆风又起。",
  "poet": {
    "id": 1040,
    "star": 0,
    "name": "利登",
    "desc": "利登（生卒年不详）字履道，号碧涧，南城（今属江西）人，一说金川（今属四川）人。"
  },
  "tags": []
}