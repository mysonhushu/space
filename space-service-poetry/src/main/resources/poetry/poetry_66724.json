{
  "id": 66724,
  "star": 3,
  "name": "风流子",
  "dynasty": "宋代",
  "content": "双燕立虹梁。东风外、烟雨湿流光。望芳草云连，怕经南浦，葡萄波涨，怎博西凉。空记省，浅妆眉晕敛，罥袖唾痕香。春满绮罗，小莺捎蝶，夜留弦索，么凤求凰。 <br> 江湖飘零久，频回首、无奈触绪难忘。谁信温柔牢落，翻坠愁乡。仗玉笺铜爵，花间陶写，宝钗金镜，月底平章。十二主家楼苑，应念萧郎。",
  "poet": {
    "id": 2444,
    "star": 0,
    "name": "李从周",
    "image": "http://img.gushiwen.org/authorImg/licongzhou.jpg",
    "desc": "李从周，宋，字肩吾（书史会要作李肩吾，字子我，号滨州），彭山（今四川彭山）人。博见疆志书名之学世亦鲜及之。为魏文靖公门人。能书，取隶楷之合于六书者，作字通行于世。《书史会要》、《鹤山集》。"
  },
  "tags": []
}