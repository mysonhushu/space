{
  "id": 27079,
  "star": 1,
  "name": "同乐天中秋夜洛河玩月二首",
  "dynasty": "唐代",
  "content": "清洛半秋悬璧月，彩船当夕泛银河。苍龙颔底珠皆没， <br> 白帝心边镜乍磨。海上几时霜雪积，人间此夜管弦多。 <br> 须知天地为炉意，尽取黄金铸作波。 <br> 不热不寒三五夕，晴川明月正相临。千珠竞没苍龙颔， <br> 一镜高悬白帝心。几处凄凉缘地远，有时惆怅值云阴。 <br> 如何清洛如清昼，共见初升又见沈。",
  "poet": {
    "id": 1037,
    "star": 0,
    "name": "裴夷直",
    "image": "http://img.gushiwen.org/authorImg/peiyizhi.jpg",
    "desc": "裴夷直，唐诗人。字礼卿。吴（今苏州）人，郡望河东(今山西永济)。宪宗元和十年(815)登进士第，任右拾遗。"
  },
  "tags": []
}