{
  "id": 51811,
  "star": 1,
  "name": "减字木兰花",
  "dynasty": "宋代",
  "content": "斑斑小雨。初入高梧黄叶暮。又是重阳。昨夜西风作许凉。 <br> 鲜鲜丛菊。只解凋人双鬓绿。试傍清尊。分付幽香与断魂。",
  "poet": {
    "id": 2286,
    "star": 0,
    "name": "吴则礼",
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。"
  },
  "tags": []
}