{
  "id": 40530,
  "star": 2,
  "name": "落花",
  "dynasty": "唐代",
  "content": "惜花无计又花残，独绕芳丛不忍看。暖艳动随莺翅落， <br> 冷香愁杂燕泥干。绿珠倚槛魂初散，巫峡归云梦又阑。 <br> 忍把一尊重命乐，送春招客亦何欢。",
  "poet": {
    "id": 1996,
    "star": 0,
    "name": "李建勋",
    "desc": "李建勋[公元八七二年左右至九五二年]字致尧，广陵人。（全唐诗作陇西人。此从唐才子传）约生于唐懿宗咸通十三年，卒于周太祖广顺二年，年约八十一岁。少好学能属文，尢工诗。南唐主李昪镇金陵，用为副使，预禅代之策，拜中书侍郎同平章事。昪元五年，（公元九四一年）放还私第。嗣主璟，召拜司空。以司徒致仕，赐号钟山公，年已八十。时宋齐丘隐居洪州西山，建勋常往造谒致敬。后归高安别墅，一夕，无病而终。建勋著有钟山集二十卷，《唐才子传》传于世。"
  },
  "tags": []
}