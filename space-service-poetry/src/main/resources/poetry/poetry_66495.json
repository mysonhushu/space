{
  "id": 66495,
  "star": 1,
  "name": "水龙吟（寿宁国太守王大卿正月二日）",
  "dynasty": "宋代",
  "content": "风流最数宣城，奇山秀水神仙府。琴高台畔，花姑坛上，鸾翔凤舞。春度玉墀，月升金掌，荣分铜虎。想少陵，知有异人间出，三百载、留佳句。 <br> 岁岁椒盘柏斝，到明朝、又还重举。阳和散作，千岩瑞雪，两溪甘雨。汲取恩波，酿成禄酒，庆公初度。有东风传报，都人已为，筑沙堤路。",
  "poet": {
    "id": 2897,
    "star": 0,
    "name": "李廷忠",
    "desc": "李廷忠，（1154-1218）字居厚，号橘山，于潜人，为唐汝阳王李琎之后。淳熙八年（公元一一八一年）进士。历无为教官，旌德知县。终于夔（kui）州（治在今重庆市奉节）安抚、朝散郎直秘阁。子二：时免、时英。廷忠著有《洞霄诗集》，今不传；又有《橘山四六集》二十卷，《四库总目》及乐府一卷，行于世。"
  },
  "tags": []
}