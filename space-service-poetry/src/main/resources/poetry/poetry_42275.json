{
  "id": 42275,
  "star": 1,
  "name": "华林园早梅",
  "dynasty": "唐代",
  "content": "晓日东楼路，林端见早梅。独凌寒气发，不逐众花开。 <br> 素彩风前艳，韶光雪后催。蕊香沾紫陌，枝亚拂青苔。 <br> 止渴曾为用，和羹旧有才。含情欲攀折，瞻望几裴回。",
  "poet": {
    "id": 3093,
    "star": 0,
    "name": "郑述诚",
    "desc": "曾应进士试。代宗大历初在湖州，与卢幼平、皎然等联唱。生卒年、籍贯皆不详。。事迹散见皎然等《秋日卢郎中使君幼平泛舟联句》、《文苑英华》卷一八八。《全唐诗》存诗1首、联句1首。"
  },
  "tags": []
}