{
  "id": 66980,
  "star": 1,
  "name": "水龙吟（寿赵癯齐）",
  "dynasty": "宋代",
  "content": "昔人风调谁高，二疏盛日还乡里。公卿祖道，百城围尽，争传佳事。闻自垂车日，都门外、送车凡几。今世无工，尽置之勿道，焜煌处、独青史。 <br> 佳甚东阳山水。是昔时、钓游某地。风流脱似，洛中耆老，一人而已。好为霞觞酹，正庭阶、彩衣荣侍。便明朝有诏，启门解说，值先生醉。",
  "poet": {
    "id": 0,
    "star": 0,
    "name": "刘克壮"
  },
  "tags": []
}