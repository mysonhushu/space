{
  "id": 6514,
  "star": 3,
  "name": "白龙窟泛舟寄天台学道者",
  "dynasty": "唐代",
  "content": "夕映翠山深，馀晖在龙窟。扁舟沧浪意，澹澹花影没。 <br> 西浮入天色，南望对云阙。因忆莓苔峰，初阳濯玄发。 <br> 泉萝两幽映，松鹤间清越。碧海莹子神，玉膏泽人骨。 <br> 忽然为枯木，微兴遂如兀。应寂中有天，明心外无物。 <br> 环回从所泛，夜静犹不歇。澹然意无限，身与波上月。",
  "poet": {
    "id": 443,
    "star": 0,
    "name": "常建",
    "image": "http://img.gushiwen.org/authorImg/changjian.jpg",
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。"
  },
  "tags": []
}