{
  "id": 62403,
  "star": 1,
  "name": "声声慢（陪幕中饯孙无怀于郭希道池亭，闰重九前一日）",
  "dynasty": "宋代",
  "content": "檀栾金碧，婀娜蓬莱，游云不蘸芳洲。露柳霜莲，十分点缀成秋。新弯画眉未稳，似含羞、低护墙头。愁送远，驻西台车马，共惜临流。 <br> 知道池亭多宴，掩庭花、长是惊落秦讴。腻粉阑干，犹闻凭袖香留。输他翠涟拍甃，瞰新妆、时浸明眸。帘半卷，带黄花、人在小楼。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}