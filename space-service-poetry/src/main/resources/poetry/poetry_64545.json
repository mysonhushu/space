{
  "id": 64545,
  "star": 2,
  "name": "念奴娇",
  "dynasty": "宋代",
  "content": "旧游何处，记金汤形胜，蓬瀛佳丽。渌水芙蓉，元师与宾僚，风流济济。万柳庭边，雅歌堂上，醉倒春风里。十年一梦，觉来烟水千里。 <br> 惆怅送子重游，南楼依旧不，朱阑谁倚。要识当时，惟是有明月，曾陪珠履。量减杯中，雪添头上，甚矣吾衰矣。酒徒相问，为言憔悴如此。",
  "poet": {
    "id": 2187,
    "star": 0,
    "name": "赵鼎臣",
    "desc": "[约公元一一0一年前后在世]字承之，卫城人。生卒年均不详，约宋徽宗建中靖国初前后在世。工诗，才气飘逸，记问精博。自号苇溪翁。元佑间进士。绍圣中，登宏词科。宣和中，以右文殿修撰，知邓州。召为太府卿。尝往来大名、真定间，与苏轼、王安石诸人交好，相与酬倡，故所作具有门迳，能力追古人。鼎臣本著有文集一百二十卷，其孙纲立刊於复州，至四十卷而止。今则仅存竹隐畸士集二十卷，《四库总目》系辑搜所成。"
  },
  "tags": []
}