{
  "id": 25833,
  "star": 1,
  "name": "寄狄拾遗，时为魏州从事",
  "dynasty": "唐代",
  "content": "少在兵马间，长还系戎职。鸡飞不得远，岂要生羽翼。 <br> 三年城中游，与君最相识。应知我中肠，不苟念衣食。 <br> 主人树勋名，欲灭天下贼。愚虽乏智谋，愿陈一夫力。 <br> 人生须气健，饥冻缚不得。睡当一席宽，觉乃千里窄。 <br> 古人不惧死，所惧死无益。至交不可合，一合难离坼。 <br> 君尝相劝勉，苦语毒胸臆。百年心知同，谁限河南北。",
  "poet": {
    "id": 477,
    "star": 0,
    "name": "姚合",
    "image": "http://img.gushiwen.org/authorImg/yaohe.jpg",
    "desc": "姚合，陕州硖石人。生卒年均不详，约唐文宗太和中前后在世。以诗名。登元和十一年（公元八一六年）进士第。初授武功主簿，人因称为姚武功。调富平、万年尉。宝历中，（公元八二六年左右）历监察御史，户部员外郎。出任荆、杭二州刺史。后为给事中，陕、虢观察使。与马戴、费冠卿、殷尧藩、张籍游，李频师事之。诗与贾岛齐名，号称“姚、贾”。仕终秘书监。合著有诗集十卷，《新唐书艺文志》及选王维、祖咏等十八人诗，为极玄集一卷，又摭古人诗联，叙其措意，各有体要，撰诗例一卷，（均《唐才子传》）并传于世。"
  },
  "tags": []
}