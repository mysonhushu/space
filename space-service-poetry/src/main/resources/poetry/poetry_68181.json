{
  "id": 68181,
  "star": 1,
  "name": "水调歌头",
  "dynasty": "宋代",
  "content": "富贵在何许，五十已平头。人生得失且笑，体遣两眉愁。管甚轮云世变，管甚风波世态，沙渚且盟鸥。止即尽教止，流即尽教流。 <br> 田可秫，山可簌，又何求。问天只觅穷健，游戏八千秋。好对梅花如粉，细剪烛花如豆，不改旧时游。翠袖更能舞，骑鹤上扬州。",
  "poet": {
    "id": 0,
    "star": 0,
    "name": "谭方平"
  },
  "tags": []
}