{
  "id": 64923,
  "star": 1,
  "name": "蓦山溪",
  "dynasty": "宋代",
  "content": "楼横北固，尽日厌厌雨。欸乃数声歌，但渺漠、江山烟树。寂寥风物，三五过元宵，寻柳眼，觅花英，春色知何处。 <br> 落梅呜咽，吹彻江城暮。脉脉数飞鸿，杳归期、东风凝伫。长安不见，烽起夕阳间，魂欲断，酒初醒，独下危梯去。",
  "poet": {
    "id": 1047,
    "star": 0,
    "name": "张表臣",
    "desc": "[约公元一一二六年前后在世]字正民，里居及生卒年均不详，约北宋末前后在世。"
  },
  "tags": []
}