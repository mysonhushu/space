{
  "id": 46992,
  "star": 1,
  "name": "武康碧落观",
  "dynasty": "唐代",
  "content": "仙宫碧落太微书，遗迹依然掩故居。幢节不归天杳邈， <br> 烟霞空锁日幽虚。不逢金简扳云洞，可惜瑶台叠藓除。 <br> 欲脱儒衣陪羽客，伤心齿发已凋疏。",
  "poet": {
    "id": 1329,
    "star": 0,
    "name": "胡传美",
    "desc": "字里世次皆不详。业儒，好道教，中年后曾至湖州武康县。《全唐诗》存诗1首，出处不详。事迹据其诗推知。"
  },
  "tags": []
}