{
  "id": 67595,
  "star": 1,
  "name": "水调歌头",
  "dynasty": "宋代",
  "content": "天地有英气，盘结在名山。储精孕秀，诞生豪杰向人间。早拾巍科甲第，归作日边仙客，眷注不容间。讲道桥门暇，戏作采衣欢。 <br> 振斯文，回巨浸，遏狂澜。玉阶三尺，好护经济侍天颜。把取升平事业，趁取河清桃熟，十载付金銮。草却登封检，双鬓未曾斑。",
  "poet": {
    "id": 0,
    "star": 0,
    "name": "张伯寿"
  },
  "tags": []
}