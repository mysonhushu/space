{
  "id": 69572,
  "star": 1,
  "name": "【南吕】一枝花_悔悟春风柳",
  "dynasty": "元代",
  "content": "悔悟<br>春风柳吐金，夏日荷铺锦。秋赡辉碧汉，冬雪老遥岑。四季光阴，终日寻芳饮，奇化选拣簪。曾共知音，受用了些云屏月枕。<br>【梁地】也曾腿厮压齐声儿和曲，头厮顶难字儿闲吟。番思年少如春梦。传书寄简，剪发捻沉。盟山誓海，解佩移簪。也曾待佳期到夜半更深，度良宵翠被鸳衾。如今腆着脸百事儿妆憨，低着头凡事儿撒吞，睁着眼所事推病。聪明，待怎？蓝桥一任洪波浸，但饱暖且则恁。始觉从前枉用心，再不追寻。<br>【尾】眠花卧柳性全禁，惜玉怜香心再不侵。假若普救寺丽春园待则甚？自今，自今，把这俏倬家风脱与您。",
  "poet": {
    "id": 1613,
    "star": 0,
    "name": "陆登善",
    "desc": "[元]（约公元一三三一年前后在世）（一作姓陈）字仲良，扬州人。生卒年均不详，约元文宗至顺中前后在世。父官典掾，登善随之居杭州。为人沉重简默。工曲，有乐府隐语。所作杂剧开仓粜米、勘头巾二种，今不存。"
  },
  "tags": []
}