{
  "id": 65536,
  "star": 1,
  "name": "水调歌头",
  "dynasty": "宋代",
  "content": "劝子一杯酒，清泪不须流。人间千古，俯仰如梦说扬州。何况楚王台畔，为雨为云无限，人事付轻沤。聚散随来去，天地有虚舟。谪仙人，解金龟，换美酒。载与君游，流水曲觞且赓酬。麾盖飞迎过霭，江滨响振歌喉，拚醉又何求。三万六千日，日日此优游。",
  "poet": {
    "id": 1499,
    "star": 0,
    "name": "刘望之",
    "desc": "刘望之，字观堂，四川省泸州市合江县人，宋绍兴（1131-1162）进士。官南平军教授，任期文化丕变，后迁秘书省正字。公余引吟，著《观堂唱集》己失，“名重一时。”存诗、词各一。"
  },
  "tags": []
}