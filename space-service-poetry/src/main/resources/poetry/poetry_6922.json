{
  "id": 6922,
  "star": 1,
  "name": "灞东晚晴，简同行薛弃、朱训",
  "dynasty": "唐代",
  "content": "客心豁初霁，霁色暝玄灞。西向看夕阳，曈曈映桑柘。 <br> 二贤诚逸足，千里陪征驾。古树枳道傍，人烟杜陵下。 <br> 伊余在羁束，且复随造化。好道当有心，营生苦无暇。 <br> 高贤幸兹偶，英达穷王霸。迢递客王程，裴回主人夜。 <br> 一薰知异质，片玉谁齐价。同结丘中缘，尘埃自兹谢。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}