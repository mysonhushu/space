{
  "id": 68802,
  "star": 1,
  "name": "渡江云（春感用清真韵）",
  "dynasty": "宋代",
  "content": "蔷薇开欲谢，峭寒渐少，轩槛俯晴沙。先来愁未了，又听一声，新阕落渔家。徘徊伫立，似玉笛、三弄昭华。春昼长、暗怀谁写，戏墨乱翻鸦。吁嗟。诗情犹念隽，酒兴偏豪，记南楼月下。曾共乐、沈烟绮席，烛影窗纱。农香秀色知何处，甚忘却、堤柳汀葭。空惆怅，无人共采苹花。",
  "poet": {
    "id": 2850,
    "star": 0,
    "name": "萧允之",
    "desc": "萧允之，号竹屋，宋代女词人。"
  },
  "tags": []
}