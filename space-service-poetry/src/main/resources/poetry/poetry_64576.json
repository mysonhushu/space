{
  "id": 64576,
  "star": 1,
  "name": "木兰花慢",
  "dynasty": "宋代",
  "content": "美兰堂昼永，晏清暑、晚迎凉。控水槛风帘，千花竞拥，一朵偏双。银塘。尽倾醉眼，讶湘娥、倦倚两霓裳。依约凝情鉴里，并头宫面高妆。 <br> 莲房。露脸盈盈，无语处、恨何长。有翡翠怜红，鸳鸯妒影，俱断柔肠。凄凉。芰荷暮雨，褪娇红、换紫结秋房。堪把丹青对写，凤池归去携将。",
  "poet": {
    "id": 0,
    "star": 0,
    "name": "范周"
  },
  "tags": []
}