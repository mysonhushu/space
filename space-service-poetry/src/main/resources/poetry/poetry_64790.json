{
  "id": 64790,
  "star": 1,
  "name": "梅花引",
  "dynasty": "宋代",
  "content": "千里月，千山雪。梅花正落寒时节。一枝昂。一枝藏。清香冷艳、天赋与孤光。孤光似被珠帘隔。风度烟遮好颜色。粉垂垂。玉累累。先春挺秀，不管百花知。 <br> 似霜结。与霜别。莫使幽人容易折。短墙边。矮窗前。横斜峭影，重叠斗婵娟。黄昏惯听楼头角。只恐听时零乱落。醉来看。醒来看萦绊丽人，潇洒倚阑干。",
  "poet": {
    "id": 0,
    "star": 0,
    "name": "刘均国"
  },
  "tags": []
}