{
  "id": 67843,
  "star": 1,
  "name": "水调歌头（春寿太守）",
  "dynasty": "宋代",
  "content": "迟日笼晴书，新火敛余寒。东君着意，留恋春色在人间。故遣蓬瀛仙侣，来布阳和德泽，造化寄毫端。麾节经行处，喜气满江山。 <br> 听歌谣，五夸暖，二天宽。汉朝侧席，英隽玺诏促征还。鞭算钱流粟腐，刃往剧剸烦解，启沃动龙颜。已有白麻笔，草制在金銮。",
  "poet": {
    "id": 0,
    "star": 0,
    "name": "徐明仲"
  },
  "tags": []
}