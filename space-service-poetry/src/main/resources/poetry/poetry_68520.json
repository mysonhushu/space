{
  "id": 68520,
  "star": 4,
  "name": "暗香",
  "dynasty": "宋代",
  "content": "梢，开花繁艳，兵後流落人间。对花泫然承脸而赋 <br> 馆娃艳骨。见数枝雪里，争开时节。底事化工，著意阳和暗偷泄。偏把红膏染质，都点缀、枝头如血。最好是、院落黄昏，压栏照水清绝。 <br> 风韵自迥别。谩记省故家，玉手曾折。翠条袅娜，犹学宫妆舞残月。肠断江南倦客，歌未了、琼壶敲缺。更忍见，吹万点、满庭绛雪。",
  "poet": {
    "id": 0,
    "star": 0,
    "name": "危西麓"
  },
  "tags": []
}