{
  "id": 66723,
  "star": 2,
  "name": "一丛花令",
  "dynasty": "宋代",
  "content": "梨花随月过中庭。月色冷如银。金闺平帖阳台路，恨酥雨、不扫行云。妆褪臂闲，髻慵簪卸，盟海浪花沉。 <br> 洞箫清吹最关情。腔拍懒温寻。知音一去教谁听，再拈起、指法都生。天阔雁稀，帘空莺悄，相傍又春深。",
  "poet": {
    "id": 2444,
    "star": 0,
    "name": "李从周",
    "image": "http://img.gushiwen.org/authorImg/licongzhou.jpg",
    "desc": "李从周，宋，字肩吾（书史会要作李肩吾，字子我，号滨州），彭山（今四川彭山）人。博见疆志书名之学世亦鲜及之。为魏文靖公门人。能书，取隶楷之合于六书者，作字通行于世。《书史会要》、《鹤山集》。"
  },
  "tags": []
}