{
  "id": 17173,
  "star": 1,
  "name": "大行皇太后挽歌词三首（王氏）",
  "dynasty": "唐代",
  "content": "筮水灵源濬，因山祔礼崇。从龙开ek路，合璧向方中。 <br> 殿帐金根出，廞衣玉座空。唯馀文母化，阴德满公宫。 <br> 配礼归清庙，灵仪出直城。九虞宁厚载，一惠易尊名。 <br> 晓漏铜壶涩，秋风羽翣轻。容车攀望处，孺慕切皇情。 <br> 哀笳出长信，宝剑入延津。呜咽宫车进，凄凉祠殿新。 <br> 青乌灵兆久，白燕瑞书频。从此山园夕，金波照玉尘。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}