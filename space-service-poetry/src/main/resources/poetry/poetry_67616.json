{
  "id": 67616,
  "star": 1,
  "name": "木兰花慢",
  "dynasty": "宋代",
  "content": "喜琼筵乍启，似王母、宴瑶池。正珠履骈肩，群仙间坐，冰玉交辉。新词更兼旧曲，听歌声、宛转绕屏帏。一缕龙香水麝，满堂如彩云飞。 <br> 金卮主献宾酬。无算数醉如泥。诮不管山翁，霜髯皓鬓，为插花枝。更阑带花归去，有余香、冉冉惹人衣。 <br> 一枕华胥梦觉，恍然身在桃谷。",
  "poet": {
    "id": 3146,
    "star": 0,
    "name": "李商英",
    "desc": "李商英，男，宋代著名诗人。"
  },
  "tags": []
}