{
  "id": 68425,
  "star": 1,
  "name": "玉女迎春慢（柳）",
  "dynasty": "宋代",
  "content": "浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。 <br> 看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。",
  "poet": {
    "id": 635,
    "star": 0,
    "name": "彭元逊",
    "desc": "彭元逊，生卒年不详，字巽吾，庐陵（今江西吉安）人。景定二年（公元1261年）参加解试。与刘辰翁有唱和，宋亡不仕。存词20首。宋词三百首多有收录。"
  },
  "tags": []
}