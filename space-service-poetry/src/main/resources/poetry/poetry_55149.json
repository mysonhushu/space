{
  "id": 55149,
  "star": 1,
  "name": "醉落魄（务观席上索赋）",
  "dynasty": "宋代",
  "content": "楼头晚鼓。佳人莫唱黄金缕。良宵镫火还三五。肠断扁舟，明日江南去。 <br> 离觞欲醉谁能许。风前蝶闹蜂儿舞。明年此夜知何处。且插梅花，同听画檐雨。",
  "poet": {
    "id": 483,
    "star": 0,
    "name": "韩元吉",
    "desc": "韩元吉(1118～1187),南宋词人。字无咎，号南涧。汉族，开封雍邱（今河南开封市）人，一作许昌（今属河南）人。韩元吉词多抒发山林情趣，如〔柳梢青〕\"云淡秋云\"、〔贺新郎〕\"病起情怀恶\"等。著有《涧泉集》、《涧泉日记》、《南涧甲乙稿》、《南涧诗余》。存词80余首。"
  },
  "tags": []
}