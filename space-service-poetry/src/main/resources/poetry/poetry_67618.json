{
  "id": 67618,
  "star": 1,
  "name": "水调歌头",
  "dynasty": "宋代",
  "content": "瑞应杉溪县，光动极星宫。人间盛事此日，岳降自高嵩。庆兆三阳开泰，散作一团和气，无地不春风。眉寿八千岁，今代黑头公。 <br> 听剑履，上星辰，此行中。况金瓯姓字，当路那已达宸聪。管取凤池新命，来自虎关上阙，明日到花封。王室要师保，叔父勿居东。",
  "poet": {
    "id": 0,
    "star": 0,
    "name": "马伯升"
  },
  "tags": []
}