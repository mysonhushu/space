{
  "id": 68562,
  "star": 1,
  "name": "淡黄柳",
  "dynasty": "宋代",
  "content": "又次冬，公谨自剡还，执手聚别，且复别去。怅然於怀，敬赋此解 <br> 花边短笛。初结孤山约。雨悄风轻寒漠漠。翠镜秦鬟钗别，同折幽芳怨摇落。 <br> 素裳薄。重拈旧红萼。叹携手、转离索。料青禽、一梦春无几，後夜相思，素蟾低照，谁扫花阴共酌。",
  "poet": {
    "id": 440,
    "star": 0,
    "name": "詹玉",
    "desc": "詹玉（生卒年不详）字可大，号天游，古郢（今湖北）人。至元间历除翰林应奉、集贤学士，为桑哥党羽。桑歌败，为崔劾罢（见《元史。崔传》）。著有《天游词》一卷。主要作品有《齐天乐·送童瓮天兵后归杭》《汉宫春》《桂枝香》《多丽》《三姝媚》《渡江云》等。"
  },
  "tags": []
}