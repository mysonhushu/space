{
  "id": 60724,
  "star": 1,
  "name": "沁园春（廖总干席上）",
  "dynasty": "宋代",
  "content": "暑风清微，梅腮渐红，麦须未黄。恨牡丹多病，医治费巧，酴醿易老，点缀无方。客里光阴，愁中意绪，想美人兮山水长。销凝处，有龙丝坠简，来唤持觞。 <br> 华堂。剩贮春光。粲一行珠玑时样妆。更燕留轻态，词翻古调，莺娇欲啭，曲度新腔。玉漏声沈，银潢影泻，＿酒犹烧心字香。归来也，判明虬永日，瑞锦鸳鸯。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}