{
  "id": 45259,
  "star": 1,
  "name": "寄武陵贯微上人二首",
  "dynasty": "唐代",
  "content": "知泛沧浪棹未还，西峰房锁夜潺潺。春陪相府游仙洞， <br> 雪共宾寮对玉山。诗里几添新菡萏，衲痕应换旧斓斑。 <br> 莫忘一句曹溪妙，堪塞孙孙骋度关。 <br> 吴头东面楚西边，云接苍梧水浸天。两地别离身已老， <br> 一言相合道休传。风骚妙欲凌春草，踪迹闲思绕岳莲。 <br> 不是傲他名利世，吾师本在雪山巅。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}