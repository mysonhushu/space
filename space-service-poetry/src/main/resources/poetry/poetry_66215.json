{
  "id": 66215,
  "star": 2,
  "name": "采桑子",
  "dynasty": "宋代",
  "content": "佳人满劝金蕉叶，夜玉春温。别后黄昏。燕子楼高月一痕。 <br> 年年依旧梨花雨，粉泪空存。流水孤村。不着寒鸦也断魂。",
  "poet": {
    "id": 1800,
    "star": 0,
    "name": "张良臣",
    "desc": "张良臣（约公元1174年前后在世）字武子，大梁人，避地家于鄞。生卒年均不详，约宋孝宗淳熙初前后在世。隆兴元年，（公元1163年）登进士第。官止监左藏库。笃学好古，室无长物，妻子不免饥寒。性嗜诗，但不强作，或终年无一句，故所作必绝人。学者称雪窗先生。良臣著有雪窗集十卷，《绝妙好词笺》传于世。"
  },
  "tags": []
}