{
  "id": 45188,
  "star": 1,
  "name": "湘江送客",
  "dynasty": "唐代",
  "content": "湘江秋色湛如冰，楚客离怀暮不胜。千里碧云闻塞雁， <br> 几程青草见巴陵。寒涛响叠晨征橹，岸苇丛明夜泊灯。 <br> 鹦鹉洲边若回首，为思前事一扪膺。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}