{
  "id": 27321,
  "star": 1,
  "name": "缑山月夜闻王子晋吹笙（与厉玄同题）",
  "dynasty": "唐代",
  "content": "月满缑山夜，风传子晋笙。初闻盈谷远，渐听入云清。 <br> 杳异人间曲，遥分鹤上情。孤鸾惊欲舞，万籁寂无声。 <br> 此夕留烟驾，何时返玉京。唯愁音响绝，晓色出都城。 ",
  "poet": {
    "id": 1644,
    "star": 0,
    "name": "钟辂",
    "desc": "钟辂，唐文宗大和二年戊申（828）进士，崇文馆校书郎。诗一首。"
  },
  "tags": []
}