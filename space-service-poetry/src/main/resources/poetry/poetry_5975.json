{
  "id": 5975,
  "star": 1,
  "name": "渔父歌",
  "dynasty": "唐代",
  "content": "白首何老人，蓑笠蔽其身。避世长不仕，钓鱼清江滨。 <br> 浦沙明濯足，山月静垂纶。寓宿湍与濑，行歌秋复春。 <br> 持竿湘岸竹，爇火芦洲薪。绿水饭香稻，青荷包紫鳞。 <br> 于中还自乐，所欲全吾真。而笑独醒者，临流多苦辛。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}