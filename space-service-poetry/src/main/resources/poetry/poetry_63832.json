{
  "id": 63832,
  "star": 1,
  "name": "锁窗寒（春思）",
  "dynasty": "宋代",
  "content": "趁酒梨花，催诗柳絮，一窗春怨。疏疏过雨，洗尽满阶芳片。数东风、二十四番，几番误了西园宴。认小帘朱户，不如飞去，旧巢双燕。 <br> 曾见。双蛾浅。自别后，多应黛痕不展。扑蝶花阴，怕看题诗团扇。试凭他、流水寄情，溯红不到春更远。但无聊、病酒厌厌，夜月荼コ院。",
  "poet": {
    "id": 421,
    "star": 0,
    "name": "王沂孙",
    "image": "http://img.gushiwen.org/authorImg/wangyisun.jpg",
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。"
  },
  "tags": []
}