{
  "id": 45912,
  "star": 1,
  "name": "仙诗五首",
  "dynasty": "唐代",
  "content": "道启真心觉渐清，天教绝粒应精诚。 <br> 云外仙歌笙管合，花间风引步虚声。 <br> □□□□□□□，□君隐处当一星。 <br> □□莲花山头饭，黄精仙人掌上经。 <br> 飞鸟莫到人莫攀，一隐十年不下山。 <br> 袖中短书谁为达，华山道士卖药还。 <br> 日落焚香坐醮坛，庭花露湿渐更阑。 <br> 净水仙童调玉液，春宵羽客化金丹。 <br> 摄念精思引彩霞，焚香虚室对烟花。 <br> 道合云霄游紫府，湛然真境瑞皇家。",
  "poet": {
    "id": 0,
    "star": 0,
    "name": "吴清妻"
  },
  "tags": []
}