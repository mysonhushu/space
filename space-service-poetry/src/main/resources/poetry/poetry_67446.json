{
  "id": 67446,
  "star": 1,
  "name": "瑞龙吟",
  "dynasty": "宋代",
  "content": "城南路。凝望映竹摇风，酒旗标树。效原游子停车，问山崦里，人家甚处。 <br> 去还贮。徐见画桥流水，小窗低户。深沈绿满垂杨，芳阴娅姹，娇莺解语。 <br> 多谢佳人情厚，卷帘羞得，庭花飘舞。可谓望风知心，倾盖如故。犹殢香玉，休赋断肠句。堪怜处、生尘罗袜，凌波微步。底事匆匆去。为他紧绊，离情万绪。空有愁如缕。忆桃李春风，梧桐秋雨。又还过却，落花飘絮。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}