{
  "id": 5997,
  "star": 2,
  "name": "临别送张諲入蜀",
  "dynasty": "唐代",
  "content": "出门便为客，惘然悲徒御。四海维一身，茫茫欲何去。 <br> 经山复历水，百恨将千虑。剑阁望梁州，是君断肠处。 <br> 孤云伤客心，落日感君深。梦里蒹葭渚，天边橘柚林。 <br> 蜀江流不测，蜀路险难寻。木有相思号，猿多愁苦音。 <br> 莫向愚山隐，愚山地非近。故乡可归来，眼见芳菲尽。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}