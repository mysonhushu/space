{
  "id": 69600,
  "star": 2,
  "name": "【越调】凭阑人　香印",
  "dynasty": "元代",
  "content": "烟袅蟠龙花上枝，火引冰蚕茧内丝。烧残锦字诗，似人肠断时。　春情<br>　　髻拥春云松玉钗，眉淡秋山羞镜台。海棠开未开，粉郎来未来。　江行<br>　　鸥鹭江皋千万湾，鸡犬人家三四间。逆流滩上滩，乱云山外山。　春愁<br>　　前日春从愁里得，今日春从愁里归。避愁愁不离，问春春不知。　无题<br>　　九殿春鹊楼，千里离宫龙凤舟。始为天下忧，后为天下羞。　春怨<br>　　遥盼春来图见春，及至春来还怨春。自怜多病身，为他千里人。",
  "poet": {
    "id": 476,
    "star": 0,
    "name": "徐再思",
    "desc": "徐再思引(1320年前后在世)，元代散曲作家。字德可，曾任嘉兴路吏。因喜食甘饴，故号甜斋。浙江嘉兴人。生卒年不详，与贯云石为同时代人，今存所作散曲小令约100首。作品与当时自号酸斋的贯云石齐名，称为“酸甜乐府”。后人任讷又将二人散曲合为一编，世称《酸甜乐府》，收有他的小令103首。"
  },
  "tags": []
}