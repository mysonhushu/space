{
  "id": 53145,
  "star": 2,
  "name": "访寒梅（江梅引·四之二）",
  "dynasty": "宋代",
  "content": "春还消息访寒梅。赏初开。梦吟来。映雪衔霜、清绝绕风台。可怕长洲桃李妒，度香远，惊愁眼，欲媚谁。 <br> 曾动诗兴笑冷蕊。效少陵，惭下里。万株连绮。叹金谷、人坠莺飞。引领罗浮、翠羽幻青衣。月下花神言极丽，且同醉，休先愁，玉笛吹。",
  "poet": {
    "id": 219,
    "star": 0,
    "name": "洪皓",
    "image": "http://img.gushiwen.org/authorImg/honghao.jpg",
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。"
  },
  "tags": []
}