{
  "id": 51794,
  "star": 1,
  "name": "念奴娇",
  "dynasty": "宋代",
  "content": "江城春晚，正海棠临水，嫣然幽独。秀色天姿真富贵，何必金盘华屋。月下无人，雨中有泪，绝艳仍清淑。丰肌得酒，嫩红微透轻縠。 <br> 晓日雾霭林深，佳人春睡思，朦胧初足。笑出疏篱，端可厌，桃李漫山粗俗。衔子飞来，鸿鹄何在，千里移西蜀。明朝酒醒，乱红那忍轻触。",
  "poet": {
    "id": 2759,
    "star": 0,
    "name": "曾纡",
    "desc": "曾纡（1073-1135）字公衮，晚号空青先生。江西临川南丰人。北宋丞相曾布第四子。曾布第四子，曾巩之侄。北宋末南宋初散文家、诗人、书法家。"
  },
  "tags": []
}