{
  "id": 68811,
  "star": 1,
  "name": "齐天乐（严县尹度上和李观我韵）",
  "dynasty": "宋代",
  "content": "瑞麟香软飞瑶席，吟仙笑陪欢宴。桐影吹香，梅阴弄碧，一味微凉堪荐。停杯缓劝。记罗帕求诗，琵琶遮面。十载扬州，梦回前事楚云远。 <br> 人生总是逆旅，但相逢一笑，如此何限。采石宫袍，沈香醉笔，何似轻衫小扇。流年暗换。甚新雨情怀，故园心眼。明日西江，斜阳帆影转。",
  "poet": {
    "id": 1572,
    "star": 0,
    "name": "刘天迪",
    "desc": "刘天迪，南宋末遗民词人，生卒事迹均不详。号云闲，西昌（今江西泰和县西）人。"
  },
  "tags": []
}