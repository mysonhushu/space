{
  "id": 58552,
  "star": 1,
  "name": "减字木兰花",
  "dynasty": "宋代",
  "content": "凝云不动。玉海无声千丈冻。来倚阑干。襟袖凭虚彻骨寒。 <br> 归心易折。后夜月明应恨别。罨画图边。著我披蓑上钓船。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}