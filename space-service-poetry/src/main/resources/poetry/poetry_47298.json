{
  "id": 47298,
  "star": 1,
  "name": "菩萨蛮",
  "dynasty": "唐代",
  "content": "梨花满院飘香雪，高楼夜静风筝咽。斜月照帘帷， <br> 忆君和梦稀¤ <br> 小窗灯影背，燕语惊愁态。屏掩断香飞，行云山外归。 <br> 绣帘高轴临塘看，雨翻荷芰真珠散。残暑晚初凉， <br> 轻风渡水香¤ <br> 无憀悲往事，争那牵情思。光影暗相催，等闲秋又来。 <br> 天含残碧融春色，五陵薄幸无消息。尽日掩朱门， <br> 离愁暗断魂¤ <br> 莺啼芳树暖，燕拂回塘满。寂寞对屏山，相思醉梦间。",
  "poet": {
    "id": 309,
    "star": 0,
    "name": "毛熙震",
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。"
  },
  "tags": []
}