{
  "id": 14054,
  "star": 1,
  "name": "留守府酬皇甫曙侍御弹琴之什",
  "dynasty": "唐代",
  "content": "青琐昼无尘，碧梧阴似水。高张朱弦琴，静举白玉指。 <br> 洞箫又奏繁，寒磬一声起。鹤警风露中，泉飞雪云里。 <br> 泠泠分雅郑，析析谐宫徵。座客无俗心，巢禽亦倾耳。 <br> 卫国知有人，齐竽偶相齿。有时趋绛纱，尽日随朱履。 <br> 那令杂繁手，出假求焦尾。几载遗正音，今朝自君始。",
  "poet": {
    "id": 2025,
    "star": 0,
    "name": "窦庠",
    "desc": "唐朝人，曾任登州刺史。窦叔向之子，家中还有四位兄弟：窦常、窦牟、窦群、窦巩，窦氏一老五小俱以诗驰声当代，且与同时名仕常衮、包佶、元稹、白居易、韩愈、韩皋、房孺复、韦夏卿、武元衡、裴度、令狐楚等过从友善，多有酬唱，著有《窦氏联珠集》。《全唐诗》收有其诗作二十一首。"
  },
  "tags": []
}