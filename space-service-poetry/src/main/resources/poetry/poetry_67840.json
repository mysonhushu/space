{
  "id": 67840,
  "star": 1,
  "name": "喜迁莺",
  "dynasty": "宋代",
  "content": "风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。 <br> 英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。",
  "poet": {
    "id": 0,
    "star": 0,
    "name": "郝子直"
  },
  "tags": []
}