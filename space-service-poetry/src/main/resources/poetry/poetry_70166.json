{
  "id": 70166,
  "star": 3,
  "name": "【越调】小桃红　琼龙灯",
  "dynasty": "元代",
  "content": "谁将香雪制芳丛？表里清辉莹。照破扬州旧时梦，玉玲珑，粉溶酥暖丹心重。<br>堂深夜水，影摇枝动，吹灭一帘风。　春情<br>　　娇娥一捻粉团香，搭伏定牙床上。雨魄云魂恣飘荡，唤才郎，攻书独坐何情<br>况？看看的月临绣窗，寒生罗帐，睡早些又何妨？　姚江夜泊<br>　　江风吹雨响飕，寒渗青衫透。花烛银台玉虫瘦，敉更筹，客窗正是愁时候。<br>十年浪游，几家观□，□□□心头。　姑苏感怀二首<br>　　孤城一带锁寒涸，芳草青青遍。闲煞谁家旧庭院，最凄然，飞飞总是南来燕。<br>犹兀自垂杨路边，断桥前面，都缆着送穷船。<br>　　姑苏台上望姑苏，一片青无数。小雨残红日将暮，接吾庐，白云不断愁来路。<br>花间杜宇，天边孤鹜，脱板的望乡图。　吴兴晚眺<br>　　夕阳楼阁蘸平湖，影浸粼粼绿。人在雕栏最高处，指城隅，浅山一簇浮寒玉。<br>黄梅酿雨，白云笼树，一幅范宽图。",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}