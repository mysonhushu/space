{
  "id": 67167,
  "star": 1,
  "name": "八六子（子寿父）",
  "dynasty": "宋代",
  "content": "喜椿庭。近来强健，团栾雁序欢声。正柳絮帘栊清昼，牡丹栏槛新晴，缓飞翠觥。 <br> 阿戎碌碌功名。但要无灵无难，何曾著公卿。且抖擞斑衣，笑供儿戏，共将乐事，细酬佳景，须知翠袖全盛绿黛，金章不换蓑青。松亭。中间顿个寿星。",
  "poet": {
    "id": 1994,
    "star": 0,
    "name": "赵崇嶓",
    "desc": "赵崇嶓字汉宗，号白云，南丰人。生于庆元四年（1198），商王元份八世孙。嘉定十六年（1223）进士。授石城令，改淳安。尝上疏极论储嗣未定及中人专横。官至大宗正丞。卒于宝祐四年（1256）以前。有《白云稿》。《宋史·宗室世系表》：商王元份九世孙汝悉长子。诗词兼有。"
  },
  "tags": []
}