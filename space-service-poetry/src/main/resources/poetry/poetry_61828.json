{
  "id": 61828,
  "star": 1,
  "name": "贺新郎（甲申代亲庭送崔菊坡出蜀）",
  "dynasty": "宋代",
  "content": "万里归朝去。倚江亭、绿波碧色，一川晴絮。赢得威名留草木，玉垒雪山高处。未应减、平淮裴度。见说金瓯书字久，待公来、便作商岩雨。休忘却，蜀都赋。 <br> 旌旗回首在城暮。听樯头、飞燕似把，人情低诉。两两三三鸥鹭里，拍拍船儿一羽。算惟有、清芬载取。百万人家儿样恋，恨柳风、不为留连住。离梦绕，沙堤路。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}