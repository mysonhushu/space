{
  "id": 41251,
  "star": 1,
  "name": "梦游三首",
  "dynasty": "唐代",
  "content": "魂梦悠扬不奈何，夜来还在故人家。香濛蜡烛时时暗， <br> 户映屏风故故斜。檀的慢调银字管，云鬟低缀折枝花。 <br> 天明又作人间别，洞口春深道路赊。 <br> 绣幌银屏杳霭间，若非魂梦到应难。窗前人静偏宜夜， <br> 户内春浓不识寒。蘸甲递觞纤似玉，含词忍笑腻于檀。 <br> 锦书若要知名字，满县花开不姓潘。 <br> 南国佳人字玉儿，芙蓉双脸远山眉。仙郎有约长相忆， <br> 阿母何猜不得知。梦里行云还倏忽，暗中携手乍疑迟。 <br> 因思别后闲窗下，织得回文几首诗。",
  "poet": {
    "id": 2357,
    "star": 0,
    "name": "徐铉",
    "image": "http://img.gushiwen.org/authorImg/xuxuan.jpg",
    "desc": "徐铉（916年—991年）南唐，北宋初年文学家、书法家。字鼎臣，广陵（今江苏扬州）人。历官五代吴校书郎、南唐知制诰、翰林学士、吏部尚书，后随李煜归宋，官至散骑常侍，世称徐骑省。淳化初因事贬静难军行军司马。曾受诏与句中正等校定《说文解字》。工于书，好李斯小篆。与弟徐锴有文名，号称“二徐”；又与韩熙载齐名，江东谓之“韩徐”。"
  },
  "tags": []
}