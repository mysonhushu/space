{
  "id": 68436,
  "star": 1,
  "name": "洞仙歌（代寿李尉儒人）",
  "dynasty": "宋代",
  "content": "几番梅雨，蒲风过、端阳後。细数月轮，犹待双蓂秀。戏彩华堂宴，设帨朱门右。酌金荷，争献寿。蟠桃新熟，阿母齐长久。 <br> 一门奋建，攀桂客、无双手。好事来春在，杏苑联蓝绶。应继琼林董，却胜燕山窦。夸盛事、真罕有。金花封诰，管取重重受。",
  "poet": {
    "id": 1510,
    "star": 0,
    "name": "翁溪园",
    "desc": "翁溪园（生卒事迹均不详），宋朝文人，贾似道时人。"
  },
  "tags": []
}