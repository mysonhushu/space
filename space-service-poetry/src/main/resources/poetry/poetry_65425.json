{
  "id": 65425,
  "star": 2,
  "name": "蜡梅香",
  "dynasty": "宋代",
  "content": "晓日初长，正锦里轻阴，小寒天气。未报春消息，早瘦梅先发，浅苞纤蕊。揾玉匀香，天赋与、风流标致。问陇头人，音容万里。待凭谁寄。一样晓妆新，倚朱楼凝盼，素英如坠。映月临风处，度几声羌管，愁生乡思。电转光阴，须信道、飘零容易。且频欢赏，柔芳正好，满簪同醉。",
  "poet": {
    "id": 0,
    "star": 0,
    "name": "喻陟"
  },
  "tags": []
}