{
  "id": 47136,
  "star": 7,
  "name": "归国遥",
  "dynasty": "唐代",
  "content": "春欲暮，满地落花红带雨。惆怅玉笼鹦鹉，单栖无伴侣¤ <br> 南望去程何许，问花花不语。早晚得同归去，恨无双翠羽。 <br> 金翡翠，为我南飞传我意。罨画桥边春水，几年花下醉¤ <br> 别后只知相愧，泪珠难远寄。罗幕绣帏鸳被，旧欢如梦里。 <br> 春欲晚，戏蝶游蜂花烂熳。日落谢家池馆，柳丝金缕断¤ <br> 睡觉绿鬟风乱，画屏云雨散。闲倚博山长叹，泪流沾皓腕。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}