{
  "id": 67497,
  "star": 1,
  "name": "木兰花",
  "dynasty": "宋代",
  "content": "奇容压尽群芳秀。枕臂浓香犹在袖。自从草草为传杯，但觉厌厌长病酒。 <br> 堤上路长官柳瘦。愁在月明霜落后。须知斗帐夜寒多，早趁西风回鹢首。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}