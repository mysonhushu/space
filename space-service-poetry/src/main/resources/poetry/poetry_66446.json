{
  "id": 66446,
  "star": 1,
  "name": "木兰花慢（秋日海棠）",
  "dynasty": "宋代",
  "content": "渐秋空向晚，被风雨、趱重阳。正木落疏林，海棠枝上，忽见红妆。料应妒他兰菊，任年年、独甚占秋光。故把春风娇面，向人逞艳呈芳。<br> 看来毕竟此花强。祗是欠些香。诮一似当年，五陵公子，却厌膏梁。肯来水边竹下，与幽人、相对说凄凉。只恐夜深花睡，五更微有清霜。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}