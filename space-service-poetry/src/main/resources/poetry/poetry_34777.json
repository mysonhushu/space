{
  "id": 34777,
  "star": 1,
  "name": "又代孔明哭先主",
  "dynasty": "唐代",
  "content": "鲸鬣翻腾四海波，始将天意用干戈。尽驱神鬼随鞭策， <br> 全罩英雄入网罗。提剑尚残吴郡国，垂衣犹欠魏山河。 <br> 鼎湖无路追仙驾，空使群臣泣血多。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}