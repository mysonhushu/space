{
  "id": 68875,
  "star": 1,
  "name": "水调歌头（寿曹太守）",
  "dynasty": "宋代",
  "content": "近畿贤太守，陆地隐神仙。功高玉记，名通紫府自长年。拂拭壶中光景，游戏人间风月，富贵本青毡。十载五分牧，惠泽浸江天。把文章，做勋业，德才全。龟峰堂上，满城和气入歌筵。春在百花庭院，坐拥十眉珠翠，寿酒吸长川。来岁称觞处，稳向凤池边。",
  "poet": {
    "id": 0,
    "star": 0,
    "name": "陈惟哲"
  },
  "tags": []
}