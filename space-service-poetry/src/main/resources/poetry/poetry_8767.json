{
  "id": 8767,
  "star": 1,
  "name": "送雷监赴阙庭",
  "dynasty": "唐代",
  "content": "才大无不备，出入为时须。雄藩精理行，秘府擢文儒。 <br> 诏书忽已至，焉得久踟蹰。方舟趁朝谒，观者盈路衢。 <br> 广筵列众宾，送爵无停迂。攀饯诚怆恨，贺荣且欢娱。 <br> 长陪柏梁宴，日向丹墀趋。时方重右职，蹉跎独海隅。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}