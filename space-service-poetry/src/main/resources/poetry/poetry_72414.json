{
  "id": 72414,
  "star": 51,
  "name": "九思",
  "dynasty": "两汉",
  "content": "<strong>逢尤</strong><br>　　悲兮愁，哀兮忧！<br>　　天生我兮当闇时，被诼谮兮虚获尤。<br>　　心烦憒兮意无聊，严载驾兮出戏游。<br>　　周八极兮历九州，求轩辕兮索重华。<br>　　世既卓兮远眇眇，握佩玖兮中路躇。<br>　　羡咎繇兮建典谟，懿风后兮受瑞图。<br>　　愍余命兮遭六极，委玉质兮於泥涂。<br>　　遽傽遑兮驱林泽，步屏营兮行丘阿。<br>　　车軏折兮马虺颓，惷怅立兮涕滂沱。<br>　　思丁文兮圣明哲，哀平差兮迷谬愚。<br>　　吕傅举兮殷周兴，忌嚭专兮郢吴虚。<br>　　仰长叹兮气噎结，悒殟绝兮咶复苏。<br>　　虎兕争兮於廷中，豺狼斗兮我之隅。<br>　　云雾会兮日冥晦，飘风起兮扬尘埃。<br>　　走鬯罔兮乍东西，欲窜伏兮其焉如？<br>　　念灵闺兮隩重深，原竭节兮隔无由。<br>　　望旧邦兮路逶随，忧心悄兮志勤劬。<br>　　魂茕茕兮不遑寐，目眽眽兮寤终朝。</p> <p><strong>怨上</strong><br>　　令尹兮謷謷，群司兮譨譨。<br>　　哀哉兮淈淈，上下兮同流。<br>　　菽藟兮蔓衍，芳虈兮挫枯。<br>　　硃紫兮杂乱，曾莫兮别诸。<br>　　倚此兮岩穴，永思兮窈悠。<br>　　嗟怀兮眩惑，用志兮不昭。<br>　　将丧兮玉斗，遗失兮钮枢。<br>　　我心兮煎熬，惟是兮用忧。<br>　　进恶兮九旬，复顾兮彭务。<br>　　拟斯兮二踪，未知兮所投。<br>　　谣吟兮中野，上察兮璇玑。<br>　　大火兮西睨，摄提兮运低。<br>　　雷霆兮硠磕，雹霰兮霏霏。<br>　　奔电兮光晃，凉风兮怆悽。<br>　　鸟兽兮惊骇，相从兮宿栖。<br>　　鸳鸯兮噰噰，狐狸兮徾徾。<br>　　哀吾兮介特，独处兮罔依。<br>　　蝼蛄兮鸣东，蟊蠽兮号西。<br>　　蛓缘兮我裳，蠋入兮我怀。<br>　　虫豸兮夹余，惆怅兮自悲。<br>　　伫立兮忉怛，心结縎兮折摧。</p> <p><strong>疾世<br></strong>　　周徘徊兮汉渚，求水神兮灵女。<br>　　嗟此国兮无良，媒女诎兮謰謱。<br>　　鴳雀列兮譁讙，鸲鹆鸣兮聒余。<br>　　抱昭华兮宝璋，欲衒鬻兮莫取。<br>　　言旋迈兮北徂，叫我友兮配耦。<br>　　日阴曀兮未光，阒睄窕兮靡睹。<br>　　纷载驱兮高驰，将谘询兮皇羲。<br>　　遵河皋兮周流，路变易兮时乖。<br>　　濿沧海兮东游，沐盥浴兮天池。<br>　　访太昊兮道要，云靡贵兮仁义。<br>　　志欣乐兮反征，就周文兮邠歧。<br>　　秉玉英兮结誓，日欲暮兮心悲。<br>　　惟天禄兮不再，背我信兮自违。<br>　　逾陇堆兮渡漠，过桂车兮合黎。<br>　　赴昆山兮馽騄，从邛遨兮栖迟。<br>　　吮玉液兮止渴，齧芝华兮疗饥。<br>　　居嵺廓兮尠畴，远梁昌兮几迷。<br>　　望江汉兮濩渃，心紧絭兮伤怀。<br>　　时昢昢兮且旦，尘莫莫兮未晞。<br>　　忧不暇兮寝食，吒增叹兮如雷。</p> <p><strong>悯上</strong><br>　　哀世兮睩睩，諓諓兮嗌喔。<br>　　众多兮阿媚，骪靡兮成俗。<br>　　贪枉兮党比，贞良兮茕独。<br>　　鹄窜兮枳棘，鹈集兮帷幄。<br>　　罽蕠兮青葱，槁本兮萎落。<br>　　睹斯兮伪惑，心为兮隔错。<br>　　逡巡兮圃薮，率彼兮畛陌。<br>　　川谷兮渊渊，山阜兮峉峉。<br>　　丛林兮崟崟，株榛兮岳岳。<br>　　霜雪兮漼溰，冰冻兮洛泽。<br>　　东西兮南北，罔所兮归薄。<br>　　庇廕兮枯树，匍匐兮岩石。<br>　　蜷跼兮寒局数，独处兮志不申。<br>　　年齿尽兮命迫促，魁垒挤摧兮常困辱。<br>　　含忧强老兮愁无乐，须发苎悴兮顠鬓白。<br>　　思灵泽兮一膏沐，怀兰英兮把琼若，<br>　　待天明兮立踯躅。<br>　　云蒙蒙兮电鯈烁，孤雌惊兮鸣呴呴。<br>　　思怫郁兮肝切剥，忿悁悒兮孰诉告。</p> <p><strong>遭厄</strong><br>　　悼屈子兮遭厄，沉王躬兮湘汨。<br>　　何楚国兮难化，迄于今兮不易。<br>　　士莫志兮羔裘，竞佞谀兮谗阋。<br>　　指正义兮为曲，訿玉璧兮为石。<br>　　殦雕游兮华屋，鵔鸃栖兮柴蔟。<br>　　起奋迅兮奔走，违群小兮謑訽。<br>　　载青云兮上昇，適昭明兮所处。<br>　　蹑天衢兮长驱，踵九阳兮戏荡。<br>　　越云汉兮南济，秣余马兮河鼓。<br>　　云霓纷兮晻翳，参辰回兮颠倒。<br>　　逢流星兮问路，顾我指兮从左。<br>　　俓娵觜兮直驰，御者迷兮失轨。<br>　　遂踢达兮邪造，与日月兮殊道。<br>　　志阏绝兮安如，哀所求兮不耦。<br>　　攀天阶兮下视，见鄢郢兮旧宇。<br>　　意逍遥兮欲归，众秽盛兮沓沓。<br>　　思哽饐兮诘诎，涕流澜兮如雨。</p> <p><strong>悼乱</strong><br>　　嗟嗟兮悲夫，殽乱兮纷挐。<br>　　茅丝兮同综，冠屦兮共絇。<br>　　督万兮侍宴，周邵兮负刍。<br>　　白龙兮见射，灵龟兮执拘。<br>　　仲尼兮困厄，邹衍兮幽囚。<br>　　伊余兮念兹，奔遁兮隐居。<br>　　将升兮高山，上有兮猴猿。<br>　　欲入兮深谷，下有兮虺蛇。<br>　　左见兮鸣鵙，右睹兮呼枭。<br>　　惶悸兮失气，踊跃兮距跳。<br>　　便旋兮中原，仰天兮增叹。<br>　　菅蒯兮楙莽，雚苇兮仟眠。<br>　　鹿蹊兮躖躖，貒貉兮蟫蟫。<br>　　鹯鹞兮轩轩，鹑鹌兮甄甄。<br>　　哀我兮寡独，靡有兮齐伦。<br>　　意欲兮沉吟，迫日兮黄昏。<br>　　玄鹤兮高飞，曾逝兮青冥。<br>　　鶬鶊兮喈喈，山鹊兮嚶嚶。<br>　　鸿鸬兮振翅，归雁兮于征。<br>　　吾志兮觉悟，怀我兮圣京。<br>　　垂屣兮将起，跓俟兮硕明。</p> <p><strong>伤时</strong><br>　　惟昊天兮昭灵，阳气发兮清明。<br>　　风習習兮和暖，百草萌兮华荣。<br>　　堇荼茂兮扶疏，蘅芷彫兮莹嫇。<br>　　愍贞良兮遇害，将夭折兮碎糜。<br>　　时混混兮浇饡，哀当世兮莫知。<br>　　览往昔兮俊彦，亦诎辱兮系纍。<br>　　管束缚兮桎梏，百贸易兮传卖。<br>　　遭桓缪兮识举，才德用兮列施。<br>　　且从容兮自慰，玩琴书兮游戏。<br>　　迫中国兮迮陿，吾欲之兮九夷。<br>　　超五岭兮嵯峨，观浮石兮崔嵬。<br>　　陟丹山兮炎野，屯余车兮黄支。<br>　　就祝融兮稽疑，嘉己行兮无为。<br>　　乃回朅兮北逝，遇神孈兮宴娭。<br>　　欲静居兮自娱，心愁慼兮不能。<br>　　放余辔兮策驷，忽飙腾兮浮云。<br>　　蹠飞杭兮越海，从安期兮蓬莱。<br>　　缘天梯兮北上，登太一兮玉台。<br>　　使素女兮鼓簧，乘戈和兮讴谣。<br>　　声噭誂兮清和，音晏衍兮要婬。<br>　　咸欣欣兮酣乐，余眷眷兮独悲。<br>　　顾章华兮太息，志恋恋兮依依。</p> <p><strong>哀岁</strong><br>　　旻天兮清凉，玄气兮高朗。<br>　　北风兮潦洌，草木兮苍唐。<br>　　蛜蚗兮噍噍，蝍蛆兮穰穰。<br>　　岁忽忽兮惟暮，余感时兮悽怆。<br>　　伤俗兮泥浊，矇蔽兮不章。<br>　　宝彼兮沙砾，捐此兮夜光。<br>　　椒瑛兮湟汙，葈耳兮充房。<br>　　摄衣兮缓带，操我兮墨阳。<br>　　昇车兮命仆，将驰兮四荒。<br>　　下堂兮见虿，出门兮触螽。<br>　　巷有兮蚰蜓，邑多兮螳螂。<br>　　睹斯兮嫉贼，心为兮切伤。<br>　　俛念兮子胥，仰怜兮比干。<br>　　投剑兮脱冕，龙屈兮蜿蟤。<br>　　潜藏兮山泽，匍匐兮丛攒。<br>　　窥见兮溪涧，流水兮沄沄。<br>　　鼋鼍兮欣欣，鱣鲇兮延延。<br>　　群行兮上下，骈罗兮列陈。<br>　　自恨兮无友，特处兮茕茕。<br>　　冬夜兮陶陶，雨雪兮冥冥。<br>　　神光兮颎颎，鬼火兮荧荧。<br>　　修德兮困控，愁不聊兮遑生。<br>　　忧纡兮郁郁，恶所兮写情。</p> <p><strong>守志</strong><br>　　陟玉峦兮逍遥，览高冈兮峣峣。<br>　　桂树列兮纷敷，吐紫华兮布条。<br>　　实孔鸾兮所居，今其集兮惟鸮。<br>　　乌鹊惊兮哑哑，余顾盼兮怊怊。<br>　　彼日月兮闇昧，障覆天兮祲氛。<br>　　伊我后兮不聪，焉陈诚兮效忠。<br>　　摅羽翮兮超俗，游陶遨兮养神。<br>　　乘六蛟兮蜿蝉，遂驰骋兮升云。<br>　　扬彗光兮为旗，秉电策兮为鞭。<br>　　朝晨发兮鄢郢，食时至兮增泉。<br>　　绕曲阿兮北次，造我车兮南端。<br>　　谒玄黄兮纳贽，崇忠贞兮弥坚。<br>　　历九宫兮遍观，睹秘藏兮宝珍。<br>　　就传说兮骑龙，与织女兮合婚。<br>　　举天罼兮掩邪，彀天弧兮射奸。<br>　　随真人兮翱翔，食元气兮长存。<br>　　望太微兮穆穆，睨三阶兮炳分。<br>　　相辅政兮成化，建烈业兮垂勋。<br>　　目瞥瞥兮西没，道遐回兮阻叹。<br>　　志稸积兮未通，怅敞罔兮自怜。<br>　　乱曰：<br>　　天庭明兮云霓藏，三光朗兮镜万方。<br>　　斥蜥蜴兮进龟龙，策谋从兮翼机衡。<br>　　配稷契兮恢唐功，嗟英俊兮未为双。",
  "fanyi": "<h2>译文</h2> <p><strong>逢尤</strong><br>　　我的心中是多么悲愁，我的心中是多么哀忧。<br>　　天生我遇到昏暗时候，蒙受毁谤无故遭罪尤。<br>　　我心里烦乱情绪愁闷，赶紧乘车去外面远游。<br>　　八方和九州要去游遍，黄帝和虞舜要去寻求。<br>　　世代已经非常的遥远，握着玉佩半路上踌躇。<br>　　羡慕皋陶建立了典谟，赞美风后接受了瑞图。<br>　　可怜我命中遭难受苦，拋弃美质在泥泞路途。<br>　　仓皇中驱向山林水泽，惊慌中走进深山老林。<br>　　车辕折断了马也疲病，我怅然呆立眼泪纵橫。<br>　　思武丁文王圣明智慧，哀平王夫差糊涂谬愚。<br>　　用傅说吕望殷周兴盛，靠无忌伯嚭郢吴成墟。<br>　　仰天长叹我气结心头，忧郁愤怒我死而复苏。<br>　　虎兕在廷中争权夺利，豺狼在身旁打架斗殴。<br>　　云雾聚集遮蔽了太阳，旋风刮起来尘土飞扬。<br>　　我惆怅迷惘东西乱跑，想隐居躲藏能往何方？<br>　　思君王居室深而又深，愿竭尽忠诚阻隔不通。<br>　　望故乡道路曲折遥远，心中忧愁心志很疲惫。<br>　　灵魂孤单没空暇去睡，睁开双眼又过了一夜。</p> <p><strong>怨上</strong><br>　　令尹在上胡乱说，群臣在下流言多。<br>　　悲伤举国乱糟糟，君臣上下都龌龊。<br>　　蓬蒿遍地已蔓延，香芷折断已枯烂。<br>　　红色紫色被搅乱，世上无人能分辨。<br>　　居住深山岩洞中，始终思念着美人。<br>　　哀伤怀王看不清，独行忠信无人明。<br>　　将会丧失北斗柄，将会遗失天枢星。<br>　　我的内心如火焚，想到这些就悲痛。<br>　　进思仇牧和荀息，退想彭咸和务光。<br>　　照着他们脚印走，不知投身哪条江？<br>　　徘徊歌吟荒野中，抬头望见北斗星。<br>　　向西斜视大火星，又见摄提往下行。<br>　　惊雷炸雷隆隆响，冰雹冰粒纷纷降。<br>　　闪电奔驰明晃晃，凉风吹拂人悲伤。<br>　　飞禽走兽都惊慌，成群结队去躲藏。<br>　　鸳鸯双双在歌唱，狐狸对对相依傍。<br>　　悲哀自己孤单单，独处无依心忧伤。<br>　　蝼蛄鸣叫在东边，小蝉呼喊于西方。<br>　　毛虫爬上我衣裳，蠋虫钻进我身上。<br>　　虫子都来夹攻我，惆怅失意独悲伤。<br>　　长久站立心悽怆，忧思郁结断人肠。</p> <p><strong>疾世</strong><br>　　周游徘徊汉水滨，心想追求女水神。<br>　　哀叹此国无良臣，媒人啰嗦嘴巴笨。<br>　　鴳雀成群在啼叫，八哥叽喳人烦躁。<br>　　怀抱珍贵的玉器，想要叫卖无人要。<br>　　只好立即往北行，声声叫唤我佳朋。<br>　　太阳阴暗没光明，空旷寂静看不清。<br>　　纷纷乘车向高驰，将要咨询帝伏羲。<br>　　沿着河岸去周游，道路变易时乖离。<br>　　渡过沧海向东游，盥洗沐浴咸池里。<br>　　拜访太昊问要理，说莫重视仁和义。<br>　　心中欢喜转向西，请教文王到邠岐。<br>　　拿着玉花来结盟，太阳落山心悲戚。<br>　　想到天福不再至，背弃忠信违本意。<br>　　越过陇山渡漠谷，经过桂车到合黎。<br>　　赶到昆仑行迟疑，跟随卢敖去游息。<br>　　吮吸玉液以止渴，咬吃芝华来充饥。<br>　　身居旷野少伴侣，走路踉跄常失迷。<br>　　眺望江汉水汪洋，内心缠绵好悲伤。<br>　　太阳刚出天将亮，灰尘蒙蒙仍飘荡。<br>　　愁来吃睡都不想，怒吼哀叹如雷响。</p> <p><strong>悯上</strong><br>　　哀伤世俗怕看人，巧言善辩会奉承。<br>　　众多小人爱逢迎，柔弱顺从已成风。<br>　　贪官污吏一群群，忠臣贤士孤零零。<br>　　天鹅放逐枳棘林，鹈鹕聚集帷幄中。<br>　　野草鬼麦色青葱，香草稁本都凋零。<br>　　看到如此假和乱，内心阻隔失本性。<br>　　徘徊彷徨草木丛，沿着小路慢慢行。<br>　　大川河谷深又深，高山峻岭峰连峰。<br>　　树木茂盛长成林，草木挺拔一丛丛。<br>　　寒霜白雪纷纷降，薄冰厚冰亮晶晶。<br>　　不论南北和西东，都无地方可安身。<br>　　栖身躲避枯树下，匍匐爬行岩石中。<br>　　局促蜷缩寒风里，独居荒野志难伸。<br>　　生命短促寿将终。<br>　　坎坷挫折常困辱，担心年老含忧愁。<br>　　须发蓬乱鬓发白，希望滋润有甘露。<br>　　怀抱兰花持杜若，站立徘徊等天明。<br>　　云雾蒙蒙电闪烁，孤雏惊恐在哀鸣。<br>　　心中愤懣摧肝裂，满腔忧愤告何人？</p> <p><strong>遭厄</strong><br>　　哀悼<a href=\"http://so.gushiwen.org/author_238.aspx\">屈原</a>遭灾殃，玉体沉入汨罗江。<br>　　楚国多么难变化，至今仍然没变样。<br>　　士人志行不廉洁，竞相谄媚窝里斗。<br>　　指责正义为邪曲，诋毀玉璧为石头。<br>　　斑鸠游玩华屋中，鵕鸃栖息柴窝里。<br>　　奋起迅速往外逃。<br>　　避开群小的辱詈。<br>　　乘着青云升天上，奔向太阳的地方。<br>　　踩着天路长驰骋，踏着旸谷常游荡。<br>　　越过银河向南渡，喂马来到牵牛星。<br>　　云霓纷纷来遮蔽，参星商星倒着行。<br>　　遇到流星把路问，指示我往左驰骋。<br>　　经过娵觜向前奔，车夫迷失了道路。<br>　　于是胡乱走歪道，已和日月不同路。<br>　　志向阻绝往何方，哀伤追求不成双。<br>　　攀向天阶向下望，看见鄢郢我故乡。<br>　　心中自然想回乡，佞人众多暗无光。<br>　　忧思郁结遭冤枉，泪如雨水往下淌。</p> <p><strong>悼乱</strong><br>　　长吁短叹好悲痛，忠奸混淆乱纷纷。<br>　　茅草丝线一起织，礼帽鞋子装饰同。<br>　　华督宋万陪吃喝，周公邵公背草料。<br>　　河里白龙遭射眼，深渊神龟被杀掉。<br>　　圣人孔子受困苦，贤人邹衍被拘捕。<br>　　想到这些伤心事，赶快奔逃去隐居。<br>　　准备攀登高山上，上有猿猴爪乱舞。<br>　　想要进入深谷中，下有毒蛇头高举。<br>　　左边听见伯劳叫，右边看见鸱鸮呼。<br>　　心中惊恐没勇气，左蹦右跳而逃出。<br>　　盘旋徘徊原野里，面对天空长叹息。<br>　　丛丛茅草很繁盛，块块芦苇多茂密。<br>　　麋鹿践踏留足迹，猪獾小貉相逐戏。<br>　　只只鹯鹞飞翩翩，对对鹌鹑叫叽叽。<br>　　悲哀自己太孤寂，没有同伴在一起。<br>　　心中想要低声唱，时已黄昏日向西。<br>　　玄鹤已经高高飞，高高飞翔蓝天里。<br>　　黄鹂鸣叫音喈喈，山鹊啼唱声嘤嘤。<br>　　鸿雁鸬鹚展双翅，南归大雁将远征。<br>　　我的内心已觉醒，时时怀念郢都城。<br>　　穿着拖鞋将起身，长久站立等天明。</p> <p><strong>伤时</strong><br>　　只有夏天最光明，生机勃发气清明。<br>　　微风习习真暖和，百草萌生花鲜嫩。<br>　　堇葵苦菜叶茂盛，杜蘅白芷叶凋零。<br>　　哀怜忠良遭迫害，都将早死而碎尸。<br>　　世浊有如汤浇饭，哀伤当世无人知。<br>　　看到往昔诸才俊，也遭屈辱被拘禁。<br>　　脚镣手铐套管仲，转手买卖百里奚。<br>　　遇到桓穆识贤能，贤才得用功烈施。<br>　　姑且逍遥聊自慰，玩味琴书来游戏。<br>　　中原局促又狭窄，我想迁居到九夷。<br>　　超越五岭真高峻，观览浮石山耸立。<br>　　登上丹山热土地，黄支国里聚车骑。<br>　　走近祝融以决疑，“无为”行事受勉励。<br>　　于是返回到北方，遇到神孈相宴嬉。<br>　　我想静居自欢娱，心中悲愁不可能。<br>　　放开缰绳鞭打马，忽刮暴风起乌云。<br>　　跳进飞船渡大海，跟随安期到蓬莱。<br>　　攀援天梯上北方，登上太一玉高台。<br>　　命令素女吹笙竽，仙人乘戈跟着唱。<br>　　歌声高亢又清和，腔调怪异而淫荡。<br>　　大家高兴很快乐，我恋家乡独悲戚。<br>　　回视章华长叹息，恋恋不舍情依依。</p> <p><strong>哀岁</strong><br>　　秋天天气已清凉，玉宇澄清气高朗。<br>　　北方寒风多凄凉，花草树木渐苍黄。<br>　　寒蝉噍噍叫得慌，蟋蟀纷纷变了样。<br>　　一年匆匆又将尽，感慨岁月心悲伤。<br>　　哀伤世俗如泥浊，贤才蒙蔽不显扬。<br>　　沙子碎石当宝贝，夜光明珠弃一旁。<br>　　花椒美石被污染，恶草枲耳堆满房。<br>　　提起衣服放宽带，墨阳利剑拿手上。<br>　　登上马车喊车夫，准备奔驰到四方。<br>　　走下堂屋见毒虿，走出房门遇马蜂。<br>　　街巷里面有蚰蜒，城镇之中多螳螂。<br>　　看到这些害人虫，心里感到很悲伤。<br>　　低头思念伍子胥，抬头却把比干想。<br>　　扔掉利剑脱下帽，象龙卷曲不伸张。<br>　　隐藏荒山水泽中，匍匐丛林大草莽。<br>　　看见一条小溪流，溪水潺潺在流淌。<br>　　大鳖鼍龙兴致高，鳣鱼鲇鱼身体长。<br>　　上上下下成群行，结成对儿排成行。<br>　　可恨自己没朋友，一人独处好凄凉。<br>　　寒冬腊月夜漫长，天上落雪暗无光。<br>　　荒野神光闪闪明，山中鬼火点点亮。<br>　　道德美好反遭厄，愁苦不想活世上。<br>　　忧思郁积心苦闷，何处倾吐我衷肠？</p> <p><strong>守志</strong><br>　　登上玉峦独徜徉，看见高高大山冈。<br>　　桂树茂盛列成行，紫花开放枝儿壮。<br>　　孔雀凤凰栖息处，如今鸱鸮居其上。<br>　　乌鸦受惊哑哑叫，回头眺望我悲伤。<br>　　太阳月亮暗无光，妖气蔽天不吉祥。<br>　　我的君王受蒙蔽，怎表忠心尽忠诚？<br>　　展翅离开俗世界，尽情遨游养精神。<br>　　乘上六龙曲着行，驰骋升上半天云。<br>　　挥动彗星作旗帜，抓起闪电当马鞭。<br>　　清晨出发于鄢郢，午饭时候到增泉。<br>　　绕过曲阿宿北方，复又驾车去南边。<br>　　拜见天帝送上礼，崇尚忠贞志更坚。<br>　　经过帝宫到处看，看见秘藏宝物珍。<br>　　走近傅说骑苍龙，又与织女来结婚。<br>　　拿起天毕囚邪恶，拉满天弧射奸佞。<br>　　跟随仙人飞空中，吸食元气求长存。<br>　　望见太微很温顺，看见三阶分外明。<br>　　共同辅政成教化，建立伟业传功勋。<br>　　太阳转眼向西沉，道路遥远又艰辛。<br>　　壮志满腔未实现，惆怅迷惘自怜悯。<br>　　天庭清明云霓藏，三光明朗照四方。<br>　　斥退蜥蜴进龟龙，策励谋臣保机衡。<br>　　德配稷契恢唐功，可叹英俊不同生。</p>",
  "poet": {
    "id": 876,
    "star": 0,
    "name": "王逸",
    "desc": "王逸，东汉著名文学家，《楚辞章句》作者。字叔师，南郡宜城（今湖北襄阳宜城）人。安帝时为校书郎，顺帝时官侍中。官至豫州刺史，豫章太守。参加编修《东观汉纪》，尤擅长文学，所著赋、诔、书、论及杂文21篇，又做《汉诗》123篇，后人将其整理成集，名为《王逸集》，多已亡佚，唯有《楚辞章句》一种完整地流传下来了。所作《楚辞章句》，是《楚辞》最早的完整注本，颇为后世学者所重视。"
  },
  "tags": [
    "楚辞"
  ]
}