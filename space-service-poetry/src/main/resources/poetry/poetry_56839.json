{
  "id": 56839,
  "star": 1,
  "name": "满江红",
  "dynasty": "宋代",
  "content": "驻马江头，聊自放、尘劳踪迹。身渐老、尊前羞见，异乡风物。雪柳垂金＿胜小，钗头又报春消息。记去年、持酒觅新词，人疏隔。 <br> 时序好，今犹昔。携赏处，空追忆。都如梦才觉，悄然难觅。且饮不须论许事，从今煞有佳天色。但官闲、有酒便嬉游，愁无益。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}