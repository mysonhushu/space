{
  "id": 66475,
  "star": 1,
  "name": "醉蓬莱（寿七十一·九月十八）",
  "dynasty": "宋代",
  "content": "昨长庚入梦，昴宿呈祥，岳神钟秀。降产英贤，信道由天祐。蓂荚飞三，九秋将暮，遇称觞时候。香爇沉檀，曲调金缕，满斟春酒。<br> 试纪绛年，六身二首，甲子方延，才经八九。款醉蓬莱，寿与天长久。桂子青春，兰孙方茂，谅箕裘方绍。折桂来秋，成名指日，家毡复旧。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}