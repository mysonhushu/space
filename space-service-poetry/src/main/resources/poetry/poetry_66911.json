{
  "id": 66911,
  "star": 1,
  "name": "沁园春（迎方右史德润）",
  "dynasty": "宋代",
  "content": "首尾四年，台省好官，都做一回。便前头更有，合当做底，何妨且恁，猛省归来。甲第新成，开尊行乐，脆管繁弦十二钗。回头笑，这狂生无用，削尽官阶。 <br> 狂生真个狂哉。泼性气年来全未灰。有龙鳞凤翼，不能攀附，牛衣渔具，早已安排。烂煮园蔬，熟煨山芋，白发苍颜穷秀才。官休做，莫狂无处著，送去琼崖。",
  "poet": {
    "id": 2018,
    "star": 0,
    "name": "王迈",
    "desc": "王迈(1184～1248) ，南宋诗人。字实之，一作贯之。自号臞轩居士。今福建仙游县园庄镇（旧称慈孝里）人。嘉定十年(1217)进士，经历南外睦宗院教授、漳州通判等职。为人刚直敢言，刘克庄曾以\"策好人争诵，名高士责全\"诗句相赠。后来他由于应诏直言，被台官弹劾而降职。淳□中，主持邵武军事务，死后追封为司农少卿。"
  },
  "tags": []
}