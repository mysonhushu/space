{
  "id": 61832,
  "star": 1,
  "name": "贺新郎（辛亥初度自赋）",
  "dynasty": "宋代",
  "content": "幸得闲中趣。问何为倏＿桂岭，重来荆渚。唤醒了前弧矢梦，钩月相辉初度。谩羞听、军中鼙鼓。马上弓刀成底事，仅平明、旆入襄州去。能不愧，古羊杜。 <br> 此生何以酬明主。怅新来、鬓毛添白，衰容如许。三万貔貅齐贾勇，好为一清狐兔。看柳色、大堤如故。世事付之杯酒外，那棋边、得失都休语。来共看，雁儿舞。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}