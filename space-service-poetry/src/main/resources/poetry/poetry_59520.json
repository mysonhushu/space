{
  "id": 59520,
  "star": 1,
  "name": "西江月（韩亨道席上次方孚若韵）",
  "dynasty": "宋代",
  "content": "送我匆匆行色，赖君衮衮名章。德星今夜聚清湘。岂羡瀛洲方丈。 <br> 宾醉须教主醉，更长不怕杯长。凤鸣端合在朝阳。飞诏来从天上。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}