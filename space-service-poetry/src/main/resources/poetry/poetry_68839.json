{
  "id": 68839,
  "star": 1,
  "name": "齐天乐（次韵赵芳谷曲，有香玉之怨）",
  "dynasty": "宋代",
  "content": "碧梧枝上占秋信，微闻雨声还惬。虹影分晴，云光透晚，残日依依团箑。阑干一霎。又长笛归舟，乱鸦荒堞。两鬓西风，有人心事到红叶。 <br> 娇莲相对欲语，奈莲茎有刺，愁不成折。天上欢期，人间巧意，今夜明河如雪。新宽带结。想宝篆频温，翠奁低揭。雾湿云鬟，浅妆深拜月。",
  "poet": {
    "id": 157,
    "star": 0,
    "name": "曾允元",
    "image": "http://img.gushiwen.org/authorImg/zengyunyuan.jpg",
    "desc": "曾允元字舜卿，号鸥江，元江西太和人，生平不详。曾允元，宋代词人，名作《水龙吟》流传很广；《词综》卷二八谓其字舜卿，疑将曾揆之字误作允元之字。《元草堂诗馀》卷中入选其词4首，《全宋词》据以录入。"
  },
  "tags": []
}