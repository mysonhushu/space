{
  "id": 63877,
  "star": 1,
  "name": "意难忘（过庐陵用美成韵）",
  "dynasty": "宋代",
  "content": "魏紫姚黄。属吟翁管领，曾醉春觞。盟寒钗凤股，灰冷宝猊香。前事远，此心凉。去也棹沧浪。把年时、芳情付与，鸳劲交相。 <br> 灯前吊影成双。叹星星丝鬓，老矣潘郎。愁偏欺客枕，样不入时妆。尘面目，铁心肠。归隐又何妨。小滩头、曲竿直钓，谁识严光。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}