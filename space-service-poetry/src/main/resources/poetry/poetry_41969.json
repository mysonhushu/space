{
  "id": 41969,
  "star": 1,
  "name": "长沙六快诗",
  "dynasty": "唐代",
  "content": "湖外风物奇，长沙信难续。衡峰排古青，湘水湛寒绿。 <br> 舟楫通大江，车轮会平陆。昔贤官是邦，仁泽流丰沃。 <br> 今贤官是邦，刳啖人脂肉。怀昔甘棠花，伤今猛虎毒。 <br> 然此一郡内，所乐人才六。漕与二宪僚，守连两通属。 <br> 高堂日暮会，深夜继以烛。帏幕皆绮纨，器皿尽金玉。 <br> 歌喉若珠累，舞腰如素束。千态与万状，六人欢不足。 <br> 因成快活诗，荐之尧舜目。",
  "poet": {
    "id": 1562,
    "star": 0,
    "name": "王揆",
    "desc": "《全唐诗》收《长沙六快诗》1首，列世次爵里无考作者。按王揆，北宋仁宗时长沙（今属湖南）人。庆历初为太常博士。曾知临江军。后以屯田郎官致仕。皇祐间居长沙，作《六快活诗》讥荆湖南路经略使周沆、转运使赵良规等6人。事迹散见《湘山野录》卷上、《欧阳文忠公文集》卷七九、隆兴《临江府志》卷五。"
  },
  "tags": []
}