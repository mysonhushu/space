{
  "id": 65136,
  "star": 1,
  "name": "望海潮（上太原知府王君贶尚书）",
  "dynasty": "宋代",
  "content": "山光凝翠，川容如画，名都自古井州。箫鼓沸天，弓刀似水，连营十万貔貅。金骑走长楸。少年人一一，锦带吴钩。路入榆关，雁飞汾水正宜秋。 <br> 追思昔日风流。有儒将醉吟，才子狂游。松偃旧亭，城高故国，空馀舞榭歌楼。方面倚贤侯。便恐为霖雨，归去难留。好向西溪，恣携弦管宴兰舟。",
  "poet": {
    "id": 2257,
    "star": 0,
    "name": "沈唐",
    "desc": "字公述，北宋词人。《花庵词选》录有其词数首。"
  },
  "tags": []
}