{
  "id": 40079,
  "star": 1,
  "name": "宿顾城二首（顾城在范县东）",
  "dynasty": "唐代",
  "content": "绿草展青裀，樾影连春树。茅屋八九家，农器六七具。 <br> 主人有好怀，搴衣留我住。春酒新泼醅，香美连糟滤。 <br> 一醉卧花阴，明朝送君去。 <br> 醉卧夜将半，土底闻鸡啼。惊骇问主人，为我剖荒迷。 <br> 武汤东伐韦，固君含悲凄。神夺悔悟魄，幻化为石鸡。 <br> 形骸仅盈寸，咿喔若啁蜺.吾村耕耘叟，多获于锄犁。",
  "poet": {
    "id": 0,
    "star": 0,
    "name": "张直"
  },
  "tags": []
}