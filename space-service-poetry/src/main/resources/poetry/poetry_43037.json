{
  "id": 43037,
  "star": 1,
  "name": "安公",
  "dynasty": "唐代",
  "content": "弥天称圣哲，象法初繄赖。弘道识行藏，匡时知进退。 <br> 秦王轻与举，习生重酬对。学文古篆中，义显心经内。 <br> 法服应华夏，金言流海岱。西方浮云间，更陪龙华会。",
  "poet": {
    "id": 1614,
    "star": 0,
    "name": "灵一",
    "desc": "灵一[唐]（约公元七六四年前后在世）姓吴氏，人称一公，广陵人。（唐才子传作剡中人。此从全唐诗）生卒年均不详，约唐代宗广德中前后在世。童子出家。初隐麻源第三谷中，结茆读书。后居若耶溪云门寺，从学者四方而至。又曾居余杭宜丰寺。禅诵之余，辄赋诗歌。与朱放、强继、皇甫冉兄弟、灵澈为诗友，酬倡不绝。后终于岑山。云一著有诗集一卷，《文献通考》传于世。"
  },
  "tags": []
}