{
  "id": 66788,
  "star": 3,
  "name": "括酹江月",
  "dynasty": "宋代",
  "content": "问陶彭泽，有田园活计，归来何晚。昨梦皆非今觉是，实迷途其未远。松菊犹存，壶觞自酌，寄傲南窗畔。闲云出岫，更看飞鸟投倦。 <br> 归去请息交游，驾言焉往，独把琴书玩。孤棹巾车邱壑趣，物与吾生何恨。宇内寓形，帝乡安所，富贵非吾愿。乐夫天命，聊乘化以归尽。 <br> 刘伯伦酒德颂：有大人先生，以天地为一朝，万期为须臾。日月为扃牖，八荒为庭衢。行无辙迹，居无室庐。幕天席地，纵意所如。止则操■执觚，动则挈榼提壶。维酒是务，焉知其馀。有贵介公子，搢绅处士。闻吾风声，议其所以。乃奋袂攘衿，怒目切齿。陈说礼法，是非锋起。先生于是方捧罂承槽，衔杯漱醪。奋髯箕踞，枕麹藉糟。无思无虑，其乐陶陶。兀然而醉，恍然而醒。静听不闻雷霆之声，熟视不睹泰山之形。不觉寒暑之切肌，嗜欲之感情。俯观万物，扰扰焉如江汉之浮萍。二豪侍侧焉，如蜾裸之与螟蛉。",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}