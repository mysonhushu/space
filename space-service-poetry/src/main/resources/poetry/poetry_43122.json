{
  "id": 43122,
  "star": 1,
  "name": "题醴陵玉仙观歌（一作灵一诗）",
  "dynasty": "唐代",
  "content": "王乔一去空仙观，白云至今凝不散。星垣松殿几千秋， <br> 往往笙歌下天半。瀑布西行过石桥，黄精采根还采苗。 <br> 路逢一人擎药碗，松花夜雨风吹满。自言家住在东坡， <br> 白犬相随邀我过。南山石上有棋局，曾使樵夫烂斧柯。",
  "poet": {
    "id": 2320,
    "star": 0,
    "name": "护国",
    "desc": "护国，唐江南诗僧。天宝、大历间在世，为玄、肃、代三朝人，与灵一同时而稍后。工词翰，诗名闻于世。约卒于代宗大历间，张谓有诗哭之。《全唐诗》录存其诗十二首。"
  },
  "tags": []
}