{
  "id": 68663,
  "star": 1,
  "name": "贺新郎（题江心）",
  "dynasty": "宋代",
  "content": "极目天如画。水花中、涌出莲宫，翠楹碧瓦。胜景中川金焦似，勒石□□□□。尚隔浦、风烟不跨。妖蜃自降真歇手，涨平沙、妙补乾坤罅。双寺合，万僧夏。 <br> 东西塔影龙分挂。夜无云、点点一天，星斗相射。七十二滩声到海，括橹瓯帆上下。泣不为、琵琶声哑。故寝荒凉成一梦，问来鸥、去鹭无知者。烟树湿，怒涛打。",
  "poet": {
    "id": 2693,
    "star": 0,
    "name": "曹稆孙",
    "desc": "曹稆孙，宋代词人，字颖实，号许山，浙江瑞安人。"
  },
  "tags": []
}