{
  "id": 5313,
  "star": 1,
  "name": "江行有怀",
  "dynasty": "唐代",
  "content": "秋水明川路，轻舟转石圻。霜多山橘熟，寒至浦禽稀。 <br> 飞席乘风势，回流荡日晖。昼行疑海若，夕梦识江妃。 <br> 野霁看吴尽，天长望洛非。不知何岁月，一似暮潮归。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}