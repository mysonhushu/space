{
  "id": 1268,
  "star": 2,
  "name": "相和歌辞。王昭君三首",
  "dynasty": "唐代",
  "content": "汉道初全盛，朝廷足武臣。何须薄命妾，辛苦远和亲。 <br> 掩涕辞丹凤，衔悲向白龙。单于浪惊喜，无复旧时容。 <br> 胡地无花草，春来不似春。自然衣带缓，非是为腰身。",
  "poet": {
    "id": 1691,
    "star": 0,
    "name": "东方虬",
    "desc": "东方虬——唐朝人，武则天时为左史，尝云百年后可与西门豹作对。陈子昂《寄东方左史修竹篇书》，称其《孤桐篇》骨气端翔，音韵顿挫，不图正始之音，复睹于兹。今失传。存诗四首。"
  },
  "tags": []
}