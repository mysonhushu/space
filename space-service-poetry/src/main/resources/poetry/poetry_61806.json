{
  "id": 61806,
  "star": 1,
  "name": "水调歌头（甲辰中秋和傅山父韵）",
  "dynasty": "宋代",
  "content": "幻出广寒境，罗袜净无尘。素娥风格分明，玉骨水为神。手揽清光盈掬，眼看山河一色，阅尽古今人。对影且长啸，一酌瓮头春。 <br> 千万顷，琉璃色，楚天清。庾楼袁舫何事，汨汨主和宾。但见老蟾无恙，不管镜圆钩阙，寒暑任相更。此夕幸无雨，何惜放颜醺。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}