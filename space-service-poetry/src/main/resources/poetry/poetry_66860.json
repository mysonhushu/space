{
  "id": 66860,
  "star": 1,
  "name": "满江红（寿八十老人·十一月十六日）",
  "dynasty": "宋代",
  "content": "蓬岛仙翁，元来是、神钟岳渎。喜遇生申时节，一阳来复。蓂荚合朝曾舞翠，月华昨夜圆如玉。展红笺、泚笔染新章，从头录。 <br> 渭川叟，非钩禄。鲁公子，非徼福。况家传、胡氏长生箓。点额婴儿腾好语，殷勤捧献杯中绿。更九番、屈指篯铿年，为君祝。",
  "poet": {
    "id": 0,
    "star": 0,
    "name": "锦溪"
  },
  "tags": []
}