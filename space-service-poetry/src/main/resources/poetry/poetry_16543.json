{
  "id": 16543,
  "star": 1,
  "name": "游烂柯山",
  "dynasty": "唐代",
  "content": "步登春岩里，更上最远山。聊见宇宙阔，遂令身世闲。 <br> 清辉赏不尽，高驾何时还。 <br> 石梁耸千尽，高盼出林□。亘壑蹑丹虹，排云弄清影。 <br> 路期访道客，游衍空井井。 <br> 采薪穷冥搜，深路转清映。安知洞天里，偶坐得棋圣。 <br> 至今追灵迹，可用陶静性。 <br> 沙门何处人，携手俱灭迹。深入不动境，乃知真圆寂。 <br> 有时归罗浮，白日见飞锡。",
  "poet": {
    "id": 1989,
    "star": 0,
    "name": "羊滔",
    "desc": "羊滔，泰山人，大历中宏词及第"
  },
  "tags": []
}