{
  "id": 67620,
  "star": 1,
  "name": "水调歌头",
  "dynasty": "宋代",
  "content": "和气应鼙鼓，喜色上辕门。貔貅万骑，争相庆主将佳晨。遥望九霄上阙，霭霭庆云澄处，一点将星明。天瑞不虚应，人杰岂虚生。 <br> 况君家，名将旧，有元勋。上方拊髀，要资颇牧作长城。管取齐坛入拜，会见凯歌归奏，振起旧家声。与国同休语，王府又重盟。",
  "poet": {
    "id": 0,
    "star": 0,
    "name": "马伯升"
  },
  "tags": []
}