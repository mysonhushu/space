{
  "id": 40368,
  "star": 1,
  "name": "送舍利宿定普岩",
  "dynasty": "唐代",
  "content": "仁祠表虚旷，祇园展肃恭。栖息翠微岭，登顿白云峰。 <br> 映流看夜月，临峰听晓钟。涧芳十步草，崖阴百丈松。 <br> 萧然遥路绝，无复市朝踪。",
  "poet": {
    "id": 1356,
    "star": 0,
    "name": "孔德绍",
    "desc": "孔德绍，会稽人，大约生活于隋末唐初时期。孔子三十四代孙。有清才。事窦建德，初为景城丞，后为内史侍郎，典书檄。建德败，太宗诛之。诗十二首。"
  },
  "tags": []
}