{
  "id": 16888,
  "star": 2,
  "name": "奉和圣制九日言怀赐中书门下及百寮",
  "dynasty": "唐代",
  "content": "令节在丰岁，皇情喜乂安。丝竹调六律，簪裾列千官。 <br> 烟霜暮景清，水木秋光寒。筵开曲池上，望尽终南端。 <br> 天文丽庆霄，墨妙惊飞鸾。愿言黄花酒，永奉今日欢。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}