{
  "id": 59025,
  "star": 1,
  "name": "满江红（寿邹给事）",
  "dynasty": "宋代",
  "content": "豹尾班中，谁一似、神仙冠玉。认得是、当年唱第，斗间星宿。万卷平生都看了，如今划地无书读。向云霄、去路有行堤，沙新筑。 <br> 黄封酒，生朝禄。金缕唱，生朝曲。且通宵一醉，剩裁红烛。待做太平真宰相，黑头坐对三槐绿。问凭时、犹有甚除书，长生箓。",
  "poet": {
    "id": 101,
    "star": 0,
    "name": "杨炎正",
    "image": "http://img.gushiwen.org/authorImg/yangyanzheng.jpg",
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。"
  },
  "tags": []
}