{
  "id": 67791,
  "star": 1,
  "name": "鹧鸪天（送田簿秩满还＿·川）",
  "dynasty": "宋代",
  "content": "只有梅花是故人。岁寒情分更相亲。红鸾跨碧江头路，紫府分香月下身。 <br> 君既去，我离群。天涯白发怕逢春。西湖苍莽烟波里，来岁梅时痛忆君。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}