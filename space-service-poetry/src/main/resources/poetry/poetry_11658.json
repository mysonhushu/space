{
  "id": 11658,
  "star": 11,
  "name": "燕歌行",
  "dynasty": "唐代",
  "content": "国之重镇惟幽都，东威九夷北制胡。五军精卒三十万， <br> 百战百胜擒单于。前临滹沱后易水，崇山沃野亘千里。 <br> 昔时燕山重贤士，黄金筑台从隗始。倏忽兴王定蓟丘， <br> 汉家又以封王侯。萧条魏晋为横流，鲜卑窃据朝五州。 <br> 我唐区夏馀十纪，军容武备赫万祀。彤弓黄钺授元帅， <br> 垦耕大漠为内地。季秋胶折边草腓，治兵羽猎因出师。 <br> 千营万队连旌旗，望之如火忽电驰。匈奴慑窜穷发北， <br> 大荒万里无尘飞。君不见隋家昔为天下宰， <br> 穷兵黩武征辽海。南风不竞多死声，鼓卧旗折黄云横。 <br> 六军将士皆死尽，战马空鞍归故营。时移道革天下平， <br> 白环入贡沧海清。自有农夫已高枕，无劳校尉重横行。",
  "poet": {
    "id": 60,
    "star": 0,
    "name": "贾至",
    "image": "http://img.gushiwen.org/authorImg/jiazhi.jpg",
    "desc": "贾至（718—772）字幼隣，唐代洛阳人，贾曾之子。生于唐玄宗开元六年，卒于唐代宗大历七年，年五十五岁。擢明经第，为军父尉。安禄山乱，从唐玄宗幸蜀，知制诰，历中书舍人。时肃宗即位于灵武，玄宗令至作传位册文。至德中，将军王去荣坐事当诛，肃宗惜去荣材，诏贷死。至切谏，谓坏法当诛。广德初，为礼部侍郎，封信都县伯。后封京兆尹，兼御史大夫。卒，谥文。至著有文集三十卷， 《唐才子传》有其传。"
  },
  "tags": []
}