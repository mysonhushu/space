{
  "id": 53858,
  "star": 2,
  "name": "水龙吟",
  "dynasty": "宋代",
  "content": "年年九月西湖，绣船继日笙箫拥。五云深处，红帘一桁，语莺歌凤。群玉峰头，影娥池畔，烟霞飞动。认蓬瀛仙子，云程路远，贪人世、瑶池梦。 <br> 要看黄尘清海，戏真珠、麻姑清纵。曲门自有，菊金芳砌，月篦浮栋。子著宫桃，舞翻官柳，霞杯纤捧。待明年更把，西风妙曲，按成新弄。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}