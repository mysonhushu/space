{
  "id": 61468,
  "star": 1,
  "name": "水调歌头（十之六）",
  "dynasty": "宋代",
  "content": "擒得铅归舍，进火莫教迟。抽添沐浴，临炉一意且防危。只为婴儿未壮，全藉黄婆养育，丁老共扶持。火力频加减，外药亦如之。 <br> 汞生芽，铅作祖，土刀圭。火生于木，炎盛汞还飞。要得水银真死，须待阴浮阳伏，杂类降灰池。用铅终不用，古语岂吾欺。",
  "poet": {
    "id": 1144,
    "star": 0,
    "name": "夏元鼎",
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。"
  },
  "tags": []
}