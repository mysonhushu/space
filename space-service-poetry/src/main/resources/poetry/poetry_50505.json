{
  "id": 50505,
  "star": 2,
  "name": "东吴乐（尉迟杯）",
  "dynasty": "宋代",
  "content": "胜游地。信东吴绝景饶佳丽。平湖底，见层岚，凉月下，闻清吹。人如秾李。泛襟袂、香润苹风起。喜凌波、素袜逢迎，领略当歌深意。 <br> 鄂君被。双鸳绮。垂杨荫，夷犹画舲相舣。宝瑟弦调，明珠佩委。回首碧云千里。归鸿后、芳音谁寄。念怀县、青鬓今无几。枉分将、镜里华年，付与楼前流水。",
  "poet": {
    "id": 399,
    "star": 0,
    "name": "贺铸",
    "image": "http://img.gushiwen.org/authorImg/hezhu.jpg",
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。"
  },
  "tags": []
}