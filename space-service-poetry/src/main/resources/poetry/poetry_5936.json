{
  "id": 5936,
  "star": 1,
  "name": "古意二首",
  "dynasty": "唐代",
  "content": "夫差日淫放，举国求妃嫔。自谓得王宠，代间无美人。 <br> 碧罗象天阁，坐辇乘芳春。宫女数千骑，常游江水滨。 <br> 年深玉颜老，时薄花妆新。拭泪下金殿，娇多不顾身。 <br> 生前妒歌舞，死后同灰尘。冢墓令人哀，哀于铜雀台。 <br> 楚王竟何去，独自留巫山。偏使世人见，迢迢江汉间。 <br> 驻舟春谿里，誓愿拜灵颜。梦寐睹神女，金沙鸣珮环。 <br> 闲艳绝世姿，令人气力微。含笑默不语，化作朝云飞。",
  "poet": {
    "id": 508,
    "star": 0,
    "name": "祖咏",
    "image": "http://img.gushiwen.org/authorImg/zuyong.jpg",
    "desc": "祖咏 唐代诗人。洛阳（今属河南）人。生卒年不详。少有文名，擅长诗歌创作。与王维友善。王维在济州赠诗云：\"结交二十载，不得一日展。贫病子既深，契阔余不浅。\"（《赠祖三咏》）其流落不遇的情况可知。开元十二年(724)，进士及第，长期未授官。后入仕，又遭迁谪，仕途落拓，后归隐汝水一带。"
  },
  "tags": []
}