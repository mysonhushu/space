{
  "id": 51655,
  "star": 1,
  "name": "蓦山溪",
  "dynasty": "宋代",
  "content": "想伊不住。船在蓝桥路。别语未甘听，更拟问、而今是去。门前杨柳，几日转西风，将行色，欲留心，忽忽城头鼓。 <br> 一番幽会，只觉添愁绪。邂逅却相逢，又还有、此时欢否。临岐把酒，莫惜十分斟，尊前月，月中人，明夜知何处。",
  "poet": {
    "id": 293,
    "star": 0,
    "name": "沈蔚",
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。"
  },
  "tags": []
}