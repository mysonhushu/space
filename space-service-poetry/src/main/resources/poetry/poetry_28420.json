{
  "id": 28420,
  "star": 3,
  "name": "送元昼上人归苏州兼寄张厚二首",
  "dynasty": "唐代",
  "content": "自卜闲居荆水头，感时相别思悠悠。一樽酒尽青山暮， <br> 千里书回碧树秋。深巷久贫知寂寞，小诗多病尚风流。 <br> 昼公此去应相问，为说沾巾忆旧游。 <br> 三年无事客吴乡，南陌春园碧草长。共醉八门回画舸， <br> 独还三径掩书堂。前山雨过池塘满，小院秋归枕簟凉。 <br> 经岁别离心自苦，何堪黄叶落清漳。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}