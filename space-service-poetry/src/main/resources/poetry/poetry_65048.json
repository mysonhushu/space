{
  "id": 65048,
  "star": 2,
  "name": "六州",
  "dynasty": "宋代",
  "content": "严夜警，铜莲漏迟迟。清禁肃，森陛戟，羽卫俨皇闱。角声励，钲鼓攸宜。金管成雅奏，逐吹逶迤。荐苍璧，郊祀神祇。属景运纯禧。京坻丰衍，群材乐育，诸侯述职，盛德服蛮夷。 <br> 殊祥萃，九苞丹凤来仪。膏露降，和气洽，三秀焕灵芝。鸿猷播，史册相辉。张四维。卜世永固丕基。敷玄化，荡荡无为。合尧舜文思。混并寰宇，休牛归马，销金偃革，蹈咏庆昌期。",
  "poet": {
    "id": 2108,
    "star": 0,
    "name": "和岘",
    "desc": "岘字晦仁，开封浚仪（开封）人，后唐长兴四年（933年）生。父凝，晋宰相，花间集词人。岘十年等朝为著作郎。建隆初，太常博士。太平兴国二年（977），为京东转运使，坐事削籍。端拱元年（988），主客郎中，判太常寺兼礼仪院事。是年卒，年五十六。"
  },
  "tags": []
}