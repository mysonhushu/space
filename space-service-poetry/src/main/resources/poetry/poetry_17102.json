{
  "id": 17102,
  "star": 1,
  "name": "仲秋朝拜昭陵",
  "dynasty": "唐代",
  "content": "清秋寿原上，诏拜承吉卜。尝读贞观书，及兹幸斋沐。 <br> 文皇昔潜耀，随季自颠覆。抚运斯顺人，救焚非逐鹿。 <br> 神祇戴元圣，君父纳大麓。良将授兵符，直臣调鼎餗. <br> 无疆传庆祚，有截荷亭育。仙驭凌紫氛，神游弃黄屋。 <br> 方祗护山迹，先正陪岩腹。杳杳九嵕深，沈沈万灵肃。 <br> 鸟飞田已辟，龙去云犹簇。金气爽林峦，乾冈走崖谷。 <br> 吾皇弘孝理，率土蒙景福。拥佑乃清夷，威灵谅回复。 <br> 礼承三公重，心愧二卿禄。展敬何所伸，曾以斧山木。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}