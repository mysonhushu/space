{
  "id": 68653,
  "star": 1,
  "name": "天香（宛委山房拟赋龙涎香）",
  "dynasty": "宋代",
  "content": "冰片熔肌，水沈换骨，蜿蜒梦断瑶岛。翦碎腥云，杵匀枯沫，妙手制成翻巧。金篝候火，无似有、微薰初好。帘影垂风不动，屏深护春宜小。 <br> 残梅舞红褪了。佩珠寒、满怀清峭。几度酒余重省，旧愁多少。荀令风流未减，怎奈向飘零赋情老。待寄相思，仙山路杳。",
  "poet": {
    "id": 1872,
    "star": 0,
    "name": "吕同老",
    "desc": "约公元一二七四年前后在世字和甫，济南人。生卒年均不详，约宋度宗成淳末前后在世。入元不仕。能词，尝与唐珏、唐艺孙、陈恕可等唱和于天柱山房，作赋蟹调，寄桂枝香。"
  },
  "tags": []
}