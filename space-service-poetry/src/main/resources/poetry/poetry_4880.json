{
  "id": 4880,
  "star": 1,
  "name": "奉和登骊山高顶寓目应制",
  "dynasty": "唐代",
  "content": "銮舆上碧天，翠帟拖晴烟。绝崿纡仙径，层岩敞御筵。 <br> 云披丹凤阙，日下黑龙川。更睹南熏奏，流声入管弦。",
  "poet": {
    "id": 2208,
    "star": 0,
    "name": "武平一",
    "image": "http://img.gushiwen.org/authorImg/wupingyi.jpg",
    "desc": "武平一，名甄，以字行，武则天族孙，颍川郡王载德子。博学，通《春秋》。后在时，畏祸不与事，隐嵩山，修浮屠法，屡诏不应。中宗复位，平一居母丧，迫召为起居舍人，乞终制，不许。景龙二年，兼修文馆直学士，迁考功员外郎。虽预宴游，尝因诗规戒。明皇初，贬苏州参军。徙金坛令。既谪，名亦不衰。开元末卒。诗一卷。"
  },
  "tags": []
}