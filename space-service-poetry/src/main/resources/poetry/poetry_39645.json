{
  "id": 39645,
  "star": 5,
  "name": "猎犬行",
  "dynasty": "唐代",
  "content": "猎犬未成行，狐兔无奈何。猎犬今盈群，狐兔依旧多。 <br> 自尔初跳跃，人言多拏躩.常指天外狼，立可口中嚼。 <br> 骨长毛衣重，烧残烟草薄。狡兔何曾擒，时把家鸡捉。 <br> 食尽者饭翻，增养者恶壮。可嗟猎犬壮复壮， <br> 不堪兔绝良弓丧。",
  "poet": {
    "id": 2176,
    "star": 0,
    "name": "苏拯",
    "desc": "苏拯，光化中人。诗一卷。"
  },
  "tags": []
}