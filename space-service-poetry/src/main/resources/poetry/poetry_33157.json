{
  "id": 33157,
  "star": 1,
  "name": "苦别离",
  "dynasty": "唐代",
  "content": "十五为君婚，二十入君门。自从入户后，见君长出门。 <br> 朝看相送人，暮看相送人。若遣折杨柳，此地树无根。 <br> 愿为陌上土，得作马蹄尘。愿为曲木枝，得作双车轮。 <br> 安得太行山，移来君马前。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}