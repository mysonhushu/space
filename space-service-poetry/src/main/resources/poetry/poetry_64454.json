{
  "id": 64454,
  "star": 1,
  "name": "六州歌头（元夕和宜可）",
  "dynasty": "宋代",
  "content": "天涯倦客，如梦说今宵。承平事，车尘涨，马鸣萧。火城朝。狂歌闲嬉笑，平康客，五陵侠，闲相待，沙河路，灞陵桥。万眼琉璃，目眩去闲买，一翦梅烧。数金蛾彩蝶，簇带那人娇。说著魂销。掩鲛绡。 <br> 波翻海，尘换世，铜仙泪，铁心娆。渺何地，D26A朱履，解金貂。步宫腰。瑶池惊燕罢，瓶落井，箭离B829。灯楼倒，吴儿老，绛都迢。点点梅梢残雪，似东风、吹恨难消。悄山村渔火，风鬓立春宵。绕寒潮。",
  "poet": {
    "id": 753,
    "star": 0,
    "name": "刘将孙",
    "image": "http://img.gushiwen.org/authorImg/liujiangsun.jpg",
    "desc": "刘将孙（1257—？）字尚友，庐陵（今江西吉安）人，刘辰翁之子。尝为延平教官、临江书院山长。事迹见《新元史。刘辰翁传》。有《养吾斋集》四十卷，久佚。《四库总目提要》云：“将孙以文名于宋末，濡染家学，颇习父风，故当时有小须之目。”《彊村丛书》辑有《养吾斋诗馀》一卷。"
  },
  "tags": []
}