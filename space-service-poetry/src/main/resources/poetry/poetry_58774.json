{
  "id": 58774,
  "star": 1,
  "name": "满江红（丁已和济时几宜送春）",
  "dynasty": "宋代",
  "content": "去去春光，留不住、情怀索莫。那堪是、日长人困，雨余寒薄。叶底青青梅胜豆，枝头颗颗花留萼。叹流年、空有惜春心，凭春酌。 <br> 歌共酒，谁酬酢。非与是，忘今昨。且随时随分，强欢寻乐。世事燕鸿南北去，人生乌兔东西落。问故园、不负送春期，明年约。",
  "poet": {
    "id": 2558,
    "star": 0,
    "name": "赵师侠",
    "desc": "赵师侠（生卒年不详）一名师使，字介之，号坦庵，太祖子燕王赵德昭七世孙，居于新淦（今江西新干）。淳熙二年（1175）进士。十五年为江华郡丞。饶宗颐《词籍考》卷四：“其跋孟元老《梦华录》云：”余侍先大父，亲承謦咳，校之此录，多有合者，今甲子一周，故老沦没，因镌木以广之。淳熙丁未（1187）十月，浚仪赵师侠介之书于坦庵。‘似师侠生于建炎元年（1127）以前。集中有重明节词，则当光宗以九月四日为重明节之世。所署最后年干为乙巳，则宁宗庆元三年（1197）也。有《坦庵长短句》一卷。"
  },
  "tags": []
}