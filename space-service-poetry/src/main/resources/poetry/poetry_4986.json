{
  "id": 4986,
  "star": 1,
  "name": "奉和圣制送张说巡边",
  "dynasty": "唐代",
  "content": "至德抚遐荒，神兵赴朔方。帝思元帅重，爰择股肱良。 <br> 累相承安世，深筹协子房。寄崇专斧钺，礼备设坛场。 <br> 鼙鼓喧雷电，戈剑凛风霜。四騑将戒道，十乘启先行。 <br> 圣锡加恒数，天文耀宠光。出郊开帐饮，寅饯盛离章。 <br> 雨濯梅林润，风清麦野凉。燕山应勒颂，麟阁伫名扬。",
  "poet": {
    "id": 2413,
    "star": 0,
    "name": "徐坚",
    "desc": "徐坚（660年-729年），字元固，浙江长兴人。以文行于世，唐玄宗朝重臣。少举进士，累授太学。初官为参军，多次升迁，深得玄宗信任，奉敕修撰《则天实录》、《初学记》等书籍。历官至太子左庶子、秘书监、左散骑常侍、崇文馆学士、集贤院学士。与刘知几等同修《三教珠英》、《则天实录》。卒，赠太子少保，谥曰文。著有《大隐传》、辑有《初学记》传于世。坚与父齐聃俱以词学著闻。坚长姑徐惠为太宗充容，次姑为高宗婕妤，并有文藻。议者以为“方之汉世班氏”。"
  },
  "tags": []
}