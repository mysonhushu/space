{
  "id": 4108,
  "star": 3,
  "name": "蜀城怀古",
  "dynasty": "唐代",
  "content": "蜀土绕水竹，吴天积风霜。穷览通表里，气色何苍苍。 <br> 旧国有年代，青楼思艳妆。古人无岁月，白骨冥丘荒。 <br> 寂历弹琴地，幽流读书堂。玄龟埋卜室，彩凤灭词场。 <br> 阵图一一在，柏树双双行。鬼神清汉庙，鸟雀参秦仓。 <br> 叹世已多感，怀心益自伤。赖蒙灵丘境，时当明月光。",
  "poet": {
    "id": 784,
    "star": 0,
    "name": "刘希夷",
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。"
  },
  "tags": []
}