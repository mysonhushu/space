{
  "id": 57506,
  "star": 16,
  "name": "小重山",
  "dynasty": "宋代",
  "content": "一笑回眸百媚生。娇羞佯不语，艳波横。缓移莲步绕阶行。凝情久，幽怨吒银筝。 <br> 些事那回曾。水晶双枕冷，簟纹平。窥人燕子苦无情。惊梦断，何处觅云行。",
  "poet": {
    "id": 541,
    "star": 0,
    "name": "杨冠卿",
    "desc": "杨冠卿（1138-？）南宋诗人，字梦锡，江陵（今属湖北）人，举进士，为九江戎司掾，又尝知广州，以事罢。晚寓临安。闭门不出，与姜夔等相倡和。冠卿才华清俊，四六尤流丽浑雅，淳熙十四年（1187），编有《群公词选》三卷（已佚），自序曰：“余漂流困踬，久客诸侯间……时有所撄拂，则取酒独酌，浩歌数阕，怡然自适，似不觉天壤之大，穷通之为殊途也。”著有《客亭类稿》十五卷。《彊村丛书》辑有《客亭乐府》一卷。《四库总目》传于世。"
  },
  "tags": []
}