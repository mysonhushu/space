{
  "id": 61842,
  "star": 1,
  "name": "声声慢（和韵赋江梅）",
  "dynasty": "宋代",
  "content": "修洁孤高，凌霜傲雪，萧然尘外丰姿。一白无瑕，玉堂茅舍俱宜。飘飘羽衣缟袂，都不染、富贵膏脂。调羹事，看水边清瘦，雨后红肥。 <br> 偏爱春工尚浅，向南枝信透，东阁香霏。翠袖犹寒，不禁弱质柔肌。浑如故人邂逅，聊相与、一笑开眉。归去晚，任帘栊、深闭未知。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}