{
  "id": 68828,
  "star": 3,
  "name": "齐天乐（赠卢天隐）",
  "dynasty": "宋代",
  "content": "江湖千里秋风客，翩然白云黄鹄。石鼎烟霏，篆书红湿，随处菊香泉绿。幅巾野服。尽扫叶开门，抱琴听瀑。何事蓬壶，归来犹待海涛陆。 <br> 卢鸿旧时隐处，想斜阳草树，水榭云屋。尘尾玄玄，笔花语语，剪尽雨窗残烛。黄庭误读。且东老留诗，采和歌曲。后日重寻，洞天三十六。",
  "poet": {
    "id": 0,
    "star": 0,
    "name": "尹公远"
  },
  "tags": []
}