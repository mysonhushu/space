{
  "id": 38831,
  "star": 1,
  "name": "喜翁文尧员外病起",
  "dynasty": "唐代",
  "content": "卫玠羊车悬，长卿驷马姿。天嫌太端正，神乃减风仪。 <br> 饮冰俾消渴，断谷皆清羸。越僧夸艾炷，秦女隔花枝。 <br> 自能论苦器，不假求良医。惊杀漳滨鬼，错与刘生随。 <br> 昨日已如虎，今朝谒荀池。扬鞭入王门，四面人熙熙。 <br> 青桂任霜霰，尺璧无瑕疵。回尘却惆怅，归阙难迟迟。",
  "poet": {
    "id": 2328,
    "star": 0,
    "name": "黄滔",
    "image": "http://img.gushiwen.org/authorImg/huangtao.jpg",
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。"
  },
  "tags": []
}