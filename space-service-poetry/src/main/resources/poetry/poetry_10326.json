{
  "id": 10326,
  "star": 2,
  "name": "送蔡少府赴登州推事",
  "dynasty": "唐代",
  "content": "胶东连即墨，莱水入沧溟。国小常多事，人讹屡抵刑。 <br> 公才征郡邑，诏使出郊坰.标格谁当犯，风谣信可听。 <br> 峥嵘大岘口，逦迤汶阳亭。地迥云偏白，天秋山更青。 <br> 祖筵方卜昼，王事急侵星。劝尔将为德，斯言盖有听。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}