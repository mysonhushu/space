{
  "id": 62740,
  "star": 1,
  "name": "千秋岁（寿从母夫冯）",
  "dynasty": "宋代",
  "content": "燕前莺底。一日春犹在。香雾晓，祥云霁。烟交槐影重，风约花尘卸。当此际。桃源不是人间世。 <br> 彩袖环庭砌。华裾纷柯佩。欢声洽，童颜醉。金丹功已到，绿发生须再。箫鼓沸。飞琼来祝千千岁。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}