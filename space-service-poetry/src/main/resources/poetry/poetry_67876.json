{
  "id": 67876,
  "star": 1,
  "name": "醉蓬莱",
  "dynasty": "宋代",
  "content": "记征鸿归候，梦燕来时，雪清梅瘦。寒日迎长，觉微宽宫漏。翼轸分辉，斗牛呈瑞，间气维钟秀。江左风流，夷吾家世，尘源深厚。况是新闻，日边增秩，诰墨方妍，玉符将剖。五马西还，看鸳鸿为偶。我有新词，不论龟鹤，会祝公眉寿。南浦长春，西山不老，年华同久。",
  "poet": {
    "id": 0,
    "star": 0,
    "name": "郑元秀"
  },
  "tags": []
}