{
  "id": 63886,
  "star": 1,
  "name": "夏日燕黉堂（和竹涧韵寿匝峰使君）",
  "dynasty": "宋代",
  "content": "赤城中。奏鹤笙一曲，玉佩丁东。浦节后七日，宴翠阆琼宫。年年王母来称寿，醉蟠桃、几度东风。簇花间五马，轻裘短帽，雪鬓吟翁。 <br> 魁宿耀三雍。曾归车共载，非虎非熊。急流勇退，渊底卧骊龙。山中不用官三品，垫角巾、人慕林宗。记毫州旧事，画鸱夷子，献与恭公。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}