{
  "id": 4806,
  "star": 1,
  "name": "奉和圣制送张说上集贤学士赐宴赋得莲字",
  "dynasty": "唐代",
  "content": "浅术方观海，深恩忽见天。学开丹殿籍，名与石渠贤。 <br> 良辅膺休命，微生谬采甄。春馀仍哢鸟，夏近未舒莲。 <br> 笺札来宸禁，衣冠集诏筵。史臣知醉德，欲记升中年。",
  "poet": {
    "id": 1042,
    "star": 0,
    "name": "赵冬曦",
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。"
  },
  "tags": []
}