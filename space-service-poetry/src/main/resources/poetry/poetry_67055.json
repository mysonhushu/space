{
  "id": 67055,
  "star": 1,
  "name": "沁园春（子寿母）",
  "dynasty": "宋代",
  "content": "月地云阶，碧山丹水，春满北园。正慈闱初度，酡颜绿发，黄堂称寿，画戟朱幡。戏彩斓斑，安舆游衍，未数当时莱与潘。今朝好，把一家和气，散在千门。 <br> 潜藩。误玷君恩。人尚说、淳熙前状元。幸物情如旧，亲年未老，且开玉帐，共祝金樽。罗绮飘香，管弦度曲，晚岁欢娱谁与论。亭峰宴，似仙家大姥，尽见曾孙。",
  "poet": {
    "id": 1419,
    "star": 0,
    "name": "王野",
    "desc": "王野，字子文，宝章阁待制王介之子也，衢州常山人。以父阴补官，登嘉定十三年庚辰刘渭榜进士第。"
  },
  "tags": []
}