{
  "id": 43144,
  "star": 1,
  "name": "张舍人南溪别业",
  "dynasty": "唐代",
  "content": "新田绕屋半春耕，藜杖闲门引客行。山翠自成微雨色， <br> 谿花不隐乱泉声。渔家远到堪留兴，公府悬知欲厌名。 <br> 入夜更宜明月满，双童唤出解吹笙。",
  "poet": {
    "id": 2681,
    "star": 0,
    "name": "法振",
    "desc": "法振[唐]（约公元七八二年前后在世）（一作震，亦作贞）的本姓、里居、生卒年及生平事迹均不详，约唐德宗建中中前后在世。"
  },
  "tags": []
}