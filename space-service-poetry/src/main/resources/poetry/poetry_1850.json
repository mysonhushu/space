{
  "id": 1850,
  "star": 1,
  "name": "杂曲歌辞。卢姬篇",
  "dynasty": "唐代",
  "content": "卢姬小小魏王家，绿鬓红唇桃李花。魏玉绮楼十二重， <br> 水精帘箔绣芙蓉。白玉阑干金作柱，楼上朝朝学歌舞。 <br> 前堂后堂罗袖人，南窗北窗花发春。翠幌珠帘斗弦管， <br> 一奏一弹云欲断。君王日晚下朝归，鸣环佩玉生光辉。 <br> 人生今日得骄贵，谁道卢姬身细微。",
  "poet": {
    "id": 547,
    "star": 0,
    "name": "崔颢",
    "image": "http://img.gushiwen.org/authorImg/cuihao.jpg",
    "desc": "崔颢 唐开元年间进士，官至太仆寺丞，天宝中为司勋员外郎。最为人们津津乐道的是他那首《黄鹤楼》，据说李白为之搁笔，曾有“眼前有景道不得，崔颢题诗在上头”的赞叹。《全唐诗》存其诗四十二首。"
  },
  "tags": []
}