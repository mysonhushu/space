{
  "id": 70399,
  "star": 1,
  "name": "【南吕】骂玉郎过感皇恩采茶歌　闺情",
  "dynasty": "元代",
  "content": "秋千院宇春将暮，红滴泪绿溶朱，朝云隔断阳台路。去凤孤，来燕疏，流莺<br>妒。<br>　　懒步阶除，倦立亭隅。草烟铺，梨雪舞，柳风扶。花惊我癯，我爱花腴。玉<br>奁梳，金翠羽，宝香珠。绣罗襦，锦笺书，当时封泪到曾无？屈指归期空自数，<br>倚兰无语慢踌蹰。<br>　　香罗带束春风瘦，金缕袖玉搔头，生红色染胭脂绉。柳让柔，莺避讴，花辞<br>秀。<br>　　缓转星眸，细咽歌喉。晚云收，秋水溜，远山愁。香消自忧，粉淡谁羞。燕<br>闲俦，鸳冷绣，凤空游。没来由，尽淹留，春来春去几时休。锦瑟生疏弦上手，<br>月明闲煞小红楼。",
  "poet": {
    "id": 2118,
    "star": 0,
    "name": "孙周卿",
    "image": "http://img.gushiwen.org/authorImg/sunzhouqing.jpg",
    "desc": "孙周卿[元]（约公元一三二〇年前后在世）名不详，古邠（今陕西旬邑县东北）人。生卒年均不详，约元仁宗延祐末前后在世。生平不详。孙楷第《元曲家考略》谓“邠”乃“汴”之误，则云其河南开封市人。曾客游湘南、巴丘。有女蕙兰，工诗，嫁诗人傅若金，早卒。"
  },
  "tags": []
}