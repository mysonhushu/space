{
  "id": 27298,
  "star": 1,
  "name": "春雪映早梅",
  "dynasty": "唐代",
  "content": "清晨凝雪彩，新候变庭梅。树爱春荣遍，窗惊曙色催。 <br> 寒江添粉壁，积润履青苔。分明六出瑞，隐映几枝开。 <br> 闻笛花疑落，挥琴兴转来。曲成非寡和，长使思悠哉。",
  "poet": {
    "id": 1767,
    "star": 0,
    "name": "庾敬休",
    "desc": "庾敬休，字顺之，其先南阳新野人。祖光烈，与仲弟光先，禄山迫以伪官，皆潜伏奔窜。光烈为大理少卿，光先为吏部侍郎。父河，当贼泚盗据宫阙，与季弟倬逃窜山谷。河终兵部郎中。敬休举进士，以宏词登科，授秘书省校书郎，从事宣州。旋授渭南尉、集贤校理。迁右拾遗、集贤学士。历右补阙，称职，转起居舍人，俄迁礼部员外。入为翰林学士，迁礼部郎中，罢职归官。又迁兵部郎中、知制诰。丁忧，服阕，改工部侍郎，权知吏部选事，迁吏部侍郎。"
  },
  "tags": []
}