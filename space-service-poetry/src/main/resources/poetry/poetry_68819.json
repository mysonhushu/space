{
  "id": 68819,
  "star": 1,
  "name": "念奴娇（瑞香）",
  "dynasty": "宋代",
  "content": "甚情幻化，似流酥围暖，酣春娇寐。不数锦篝烘古篆，沁入屏山沈水。笑吐丁香，紫绡衬粉，房列还同蒂。翠球移影，媚人清晓风细。依约玉骨盈盈，小春暖逗，开到灯宵际。疑是九华仙梦冷，误落人间游戏。比雪情多，评梅香浅。三白还堪瑞。尘缘洗尽，醒来还又匆翠。",
  "poet": {
    "id": 0,
    "star": 0,
    "name": "刘景翔"
  },
  "tags": []
}