{
  "id": 47551,
  "star": 1,
  "name": "奉和袭美二游诗。任诗",
  "dynasty": "唐代",
  "content": "吴之辟疆园，在昔胜概敌。前闻富修竹，后说纷怪石。</p> <p>风烟惨无主，载祀将六百。草色与行人，谁能问遗迹。</p> <p>不知清景在，尽付任君宅。却是五湖光，偷来傍檐隙。</p> <p>出门向城路，车马声躏跞。入门望亭隈，水木气岑寂。</p> <p>犨墙绕曲岸，势似行无极。十步一危梁，乍疑当绝壁。</p> <p>池容澹而古，树意苍然僻。鱼惊尾半红，鸟下衣全碧。</p> <p>斜来岛屿隐，恍若潇湘隔。雨静持残丝，烟消有馀脉。</p> <p>朅来任公子，摆落名利役。虽将禄代耕，颇爱巾随策。</p> <p>秋笼支遁鹤，夜榻戴颙客。说史足为师，谭禅差作伯。</p> <p>君多鹿门思，到此情便适。偶荫桂堪帷，纵吟苔可席。</p> <p>顾余真任诞，雅遂中心获。但知醉还醒，岂知玄尚白。</p> <p>甘闲在鸡口，不贵封龙额。即此自怡神，何劳谢公屐。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}