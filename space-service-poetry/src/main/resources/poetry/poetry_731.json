{
  "id": 731,
  "star": 1,
  "name": "郊庙歌辞。祀九宫贵神乐章。豫和",
  "dynasty": "唐代",
  "content": "于昭上穹，临下有光。羽翼五佐，周流八荒。 <br> 谁其飨之，时文对扬。虞经夏典，兹礼未遑。 <br> 黑帝旋驭，青躔导日。金箓上玄，玉堂初吉。 <br> 钩陈夕次，銮和先跸。蔼蔼群灵，昭昭咸秩。 <br> 帝临中坛，受釐元神。皇灵萃止，羽旄肃陈。 <br> 摄提运衡，招摇移轮。光光宇宙，电耀雷震。 <br> 夜如何其，明星煌煌。天清容卫，露结坛场。 <br> 树羽幢幢，佩玉锵锵。凝精驻目，瞻望神光。 <br> 九位既肃，万灵毕会。天门启扃，日驭飞盖。 <br> 焕兮棽离，傧兮暗霭。如山之福，惟圣时对。 <br> 崇崇泰坛，灵具临兮。铿锽大乐，振动心兮。 <br> 神之降矣，卿云郁兮。神之至止，清风肃兮。",
  "poet": {
    "id": 0,
    "star": 0,
    "name": "佚名"
  },
  "tags": []
}