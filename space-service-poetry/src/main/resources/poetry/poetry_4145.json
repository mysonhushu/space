{
  "id": 4145,
  "star": 1,
  "name": "酬李参军崇嗣旅馆见赠",
  "dynasty": "唐代",
  "content": "昨夜银河畔，星文犯遥汉。今朝紫气新，物色果逢真。 <br> 言从天上落，乃是地仙人。白璧疑冤楚，乌裘似入秦。 <br> 摧藏多古意，历览备艰辛。乐广云虽睹，夷吾风未春。 <br> 凤歌空有问，龙性讵能驯。宝剑终应出，骊珠会见珍。 <br> 未及冯公老，何惊孺子贫。青云傥可致，北海忆孙宾。",
  "poet": {
    "id": 12,
    "star": 0,
    "name": "陈子昂",
    "image": "http://img.gushiwen.org/authorImg/chenziang.jpg",
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。"
  },
  "tags": []
}