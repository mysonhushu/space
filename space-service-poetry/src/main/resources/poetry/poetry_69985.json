{
  "id": 69985,
  "star": 1,
  "name": "【双调】风入松",
  "dynasty": "元代",
  "content": "嫩橙初破酒微温，银烛照黄昏。玉人座上娇如许，低低唱白雪阳春。谁管狂风过处，那知瑞雪屯门。<br>【乔牌儿】画堂更漏冷，金炉篆烟尽。厮偎厮抱心儿顺，百年姻两意肯。<br>【新水令】晓鸡三唱凤离群，空回首楚台云褪。枕上欢，霎儿恩。漏永更长，怎支持许多闷？<br>【搅筝琶】萦方寸，两叶翠眉颦。万想千思，行眠立盹。半世买风流，费尽精神。呆心儿掩然容易亲，吃不过温存。<br>【离亭宴煞】客窗夜永愁成阵，冷清清有谁存问？汉宫中金闺梦断，秦台上玉箫声尽。昨夜欢，今宵恨，都只为风风韵韵。相见话偏多，孤眠睡不稳。暮云楼阁景萧疏，秋水泛萍湖。几双鸣鹭蒹葭浦，昏鸦噪争宿林木。锁闲愁朱扉半掩，约西风绣帘低簌。<br>【乔牌儿】倦将鸳被舒，愁把黛眉蹙。戍楼寒角声凄楚，引初更催禁鼓。<br>【新水令】夜深香烬冷金炉，对银釭甚娘情绪。和泪看，寄来书。诉不尽相思，尽写做断肠句。<br>【搅筝琶】心怞忬，刚道不思虑。除饮香醪，醉时节睡足。但合眼见他来，欲语从初。言不尽受过无限苦，恰欲待欢娱。<br>【离亭宴煞】秋声儿也是无情物，忽惊回楚台人去。酒醒时鸾孤凤只，梦回时枕剩衾余。塞雁哀，寒蛩絮，会把离人对付。翠竹响西风，苍梧战秋雨。",
  "poet": {
    "id": 2697,
    "star": 0,
    "name": "商衟",
    "image": "http://img.gushiwen.org/authorImg/shangdao.jpg",
    "desc": "商衟，字正叔，一作政叔。曹州济阴（今山东曹县）人。出身于簪缨世家。先祖本姓殷，因避宋宣帝赵弘殷讳，改姓商。父锡，因正叔兄仕金显贵，封朝大夫。与元好问有通家之好，交谊颇厚。好问有《陇山行役图》诗二首，记正叔漂泊生涯及二人友谊，中有“陇坂经行十遇春”之句，说明他往来东西，客居秦陇之地甚久。好问《曹南商氏千秋录》又说他“滑稽豪侠，有古人风”。正叔好词曲，善绘画，曾改编南宋初年艺人张五牛所作《双渐小卿诸宫调》，为青楼名妓赵真真、杨玉娥所传唱，今已不传。又曾为名妓张怡云绘\"怡云图\"。明·朱权《太和正音谱》评其词\"如朝霞散彩\"。"
  },
  "tags": []
}