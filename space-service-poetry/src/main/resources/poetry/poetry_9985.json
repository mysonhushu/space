{
  "id": 9985,
  "star": 2,
  "name": "自苏台至望亭驿人家尽空春物增思怅然有作因寄从弟纾",
  "dynasty": "唐代",
  "content": "南浦菰蒋覆白蘋，东吴黎庶逐黄巾。野棠自发空临水， <br> 江燕初归不见人。远岫依依如送客，平田渺渺独伤春。 <br> 那堪回首长洲苑，烽火年年报虏尘。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}