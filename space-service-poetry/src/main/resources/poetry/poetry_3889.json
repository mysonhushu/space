{
  "id": 3889,
  "star": 1,
  "name": "送特进李峤入都袝庙",
  "dynasty": "唐代",
  "content": "特进三公下，台臣百揆先。孝图开寝石，祠主卜牲筵。 <br> 恩级青纶赐，徂装紫橐悬。绸缪金鼎席，宴饯玉潢川。 <br> 北斗分征路，东山起赠篇。乐池歌绿藻，梁苑藉红荃。 <br> 骑转商岩日，旌摇关塞烟。庙堂须鲠议，锦节伫来旋。",
  "poet": {
    "id": 516,
    "star": 0,
    "name": "徐彦伯",
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。"
  },
  "tags": []
}