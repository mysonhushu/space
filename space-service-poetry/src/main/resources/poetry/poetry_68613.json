{
  "id": 68613,
  "star": 1,
  "name": "齐天乐",
  "dynasty": "宋代",
  "content": "玉山曾醉凉州梦，图芳京无今古。露颗虬藤，风枝蠹叶，遗墨何人收取。当时赠与。记轻别西湖，笑离南浦。万里奚囊，岂知随处助吟苦。 <br> 归来情寄谩远，旧寻犹在望，荒亭荒圃。绀蕾攒冰，苍阴弄月，休说堆盘马乳。云梯尚阻。袖一幅秋烟，扫空尘土。静想山窗，半乘寒架雨。",
  "poet": {
    "id": 1719,
    "star": 0,
    "name": "董嗣杲",
    "desc": "董嗣杲，字明德，号静传，杭州（今属浙江）人。理宗景定中榷茶九江富池。度宗咸淳末知武康县。宋亡，入山为道士，字无益。嗣杲工诗，吐爵新颖。"
  },
  "tags": []
}