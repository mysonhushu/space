{
  "id": 61021,
  "star": 1,
  "name": "沁园春（五和。韵狭不可复和，偶读孔明传，戏成）",
  "dynasty": "宋代",
  "content": "昔卧龙公，北走曹瞒，西克刘璋。看沙头八阵，百神呵护，渭滨一表，三代文章。绝笑渠侬，平生奸伪，死未忘情履与香。筹笔处，遣子丹引去，仲达奔忙。 <br> 纷纷跋扈飞扬。这老子高深未易量。但纶巾指授，关河震动，灵旗征讨，夷汉宾将《汉郊祀志》：招摇灵旗，九夷宾将。到得市朝，变为陵谷，千载烝尝丞相堂。锦城外，有啭鹂音好，古柏皮苍。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}