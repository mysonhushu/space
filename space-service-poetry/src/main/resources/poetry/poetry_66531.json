{
  "id": 66531,
  "star": 1,
  "name": "丑奴儿（秋别）",
  "dynasty": "宋代",
  "content": "金风颤叶，那更饯别江楼。听凄切、阳关声断，楚馆云收。去也难留。万里烟水一扁舟。锦屏罗幌，多应换得，蓼岸苹洲。 <br> 凝想恁时欢笑，伤今萍梗悠悠。谩回首、妖饶何处，眷恋无由。先自悲秋。眼前景物只供愁。寂寥情绪，也恨分浅，也悔风流。",
  "poet": {
    "id": 2026,
    "star": 0,
    "name": "吴礼之",
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。"
  },
  "tags": []
}