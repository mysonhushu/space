{
  "id": 62224,
  "star": 1,
  "name": "宴清都（寿荣王夫人）",
  "dynasty": "宋代",
  "content": "万壑蓬莱路。非烟霁，五云城阙深处。璇源媲凤，瑶池种玉，炼颜金姥。长虹梦入仙怀，便洗日、铜华翠渚。向瑞世、独占长春，蟠桃正饱风露。 <br> 殷勤汉殿传卮，隔江云起，暗飞青羽。南山寿石，东周宝鼎，千秋巩固。何时地拂龙衣，待迎入、玉京阆圃。看□□、剩拥湖船，三千彩御。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}