{
  "id": 65654,
  "star": 1,
  "name": "满庭芳",
  "dynasty": "宋代",
  "content": "咄这牛儿，身强力健，几人能解牵骑。为贪原上，嫩草绿离离。只管寻芳逐翠，奔驰后、不顾倾危。争知道，山遥水远，回首到家迟。 <br> 牧童，今有智，长绳牢把，短杖高提。入泥入水，终是不生疲。直待心调步稳，青松下、孤笛横吹。当归去，人牛不见，正是月明时。",
  "poet": {
    "id": 0,
    "star": 0,
    "name": "则禅师"
  },
  "tags": []
}