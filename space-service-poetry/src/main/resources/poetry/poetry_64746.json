{
  "id": 64746,
  "star": 1,
  "name": "江城子",
  "dynasty": "宋代",
  "content": "博山香暖衬江云。舞飞琼。拜双成。雾鬓风鬟，不改旧时青。滟滟金船罗袖劝，齐祝寿，比松椿。 <br> 照人冰雪自天真。翠绡轻。下蓬瀛。却笑乘鸾，奔月望长生。曾侍瑶池王母宴，犹认得，佩环声。",
  "poet": {
    "id": 2067,
    "star": 0,
    "name": "莫蒙",
    "desc": "莫蒙，字养正，青镇（今浙江桐乡县西北）人，一作霅川（今浙江湖州）人（《全宋词》册二）。徽宗宣政间游大学，后应特科出仕。曾为县丞，高宗绍兴间监景德镇税，擢知通化军（《全宋词》册二）。有《卧驼集》十卷，已佚。事见《万姓统谱》卷一二○。"
  },
  "tags": []
}