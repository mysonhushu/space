{
  "id": 45306,
  "star": 2,
  "name": "赠持《法华经》僧",
  "dynasty": "唐代",
  "content": "众人有口，不说是，即说非。吾师有口何所为， <br> 莲经七轴六万九千字，日日夜夜终复始。乍吟乍讽何悠扬， <br> 风篁古松含秋霜。但恐天龙夜叉乾闼众，pg塞虚空耳皆耸。 <br> 我闻念经功德缘，舌根可算金刚坚。他时劫火洞燃后， <br> 神光璨璨如红莲。受持身心苟精洁，尚能使烦恼大海水枯竭。 <br> 魔王轮幢自摧折，何况更如理行如理说。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}