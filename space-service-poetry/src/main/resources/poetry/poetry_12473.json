{
  "id": 12473,
  "star": 3,
  "name": "酬梁二十宋中所赠兼留别梁少府",
  "dynasty": "唐代",
  "content": "少读黄帝书，肯不笑机事。意犹负深衷，未免名迹累。 <br> 厌贫学干禄，欲徇宾王利。甘为风波人，岂复江海意。 <br> 担簦平台下，是日饮羁思。逢君道寸心，暂喜一交臂。 <br> 绪言未及竟，离念已复至。甯陵望南丘，云雨成两地。 <br> 途殊迹方间，河广流且驶。暮帆望不及，览赠心欲醉。 <br> 爱君如金锡，昆弟皆茂异。奕赫连丝衣，荣养能锡类。 <br> 君子道未长，深藏青云器。巨鳞有纵时，今日不足议。 <br> 唯当加餐饭，好我袖中字。别离动经年，莫道分首易。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}