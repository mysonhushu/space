{
  "id": 61026,
  "star": 3,
  "name": "沁园春（十和。林卿得女）",
  "dynasty": "宋代",
  "content": "莫信人言，虺不如熊，瓦不如璋。为孟坚补史，班昭才学，中郎传业，蔡琰词章。尽洗铅华，亦无璎珞，犹带＿檀国里香。笑贫女，尚寒机轧轧，催嫁衣忙。 <br> 好逑不数潘杨。占梦者曾言大秤量。待银河浪静，金针穿了，蓝桥路近，玉杵携将。倩似凝之，媲如道韫，帘卷燕飞王谢堂。恁时节，看孙皆朱紫，翁未皤苍。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}