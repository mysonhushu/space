{
  "id": 45855,
  "star": 1,
  "name": "同沈恭子游虎丘寺有作",
  "dynasty": "唐代",
  "content": "我本长殷周，遭罹历秦汉。四渎与五岳，名山尽幽窜。 <br> 及此寰区中，始有近峰玩。近峰何郁郁，平湖渺瀰漫。 <br> 吟俯川之阴，步上山之岸。山川共澄澈，光彩交凌乱。 <br> 白云蓊欲归，青松忽消半。客去川岛静，人来山鸟散。 <br> 谷深中见日，崖幽晓非旦。闻子盛游遨，风流足词翰。 <br> 嘉兹好松石，一言常累叹。勿谓余鬼神，忻君共幽赞。",
  "poet": {
    "id": 0,
    "star": 0,
    "name": "清远道士"
  },
  "tags": []
}