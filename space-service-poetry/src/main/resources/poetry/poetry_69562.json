{
  "id": 69562,
  "star": 1,
  "name": "【双调】水仙子_赋妇人染红",
  "dynasty": "元代",
  "content": "赋妇人染红指甲<br>凤华香染水晶寒，碎系珊瑚玉笋间，想别离拄齿应长叹。污檀脂数点斑，记归期刻损朱阑。锦瑟弦重按，杨家花未残，为何人血泪偷弹？<br>柔荑春笋蘸丹砂，腻骨凝脂贴绛纱，多应泣血淹罗帕。洒筼筜赪素甲，抹胭脂误染冰楂。横象管跳红玉，理筝弦点落花，轻掐碎残霞。<br>丹枫软玉笋梢扶，猩血春葱指上涂，偷研点易朱砂露。蘸冰痕书绛符，摘蟾宫丹桂扶疏。潮醉甲霞生晕，碾秋磦琼素举，夹竹桃香符。",
  "poet": {
    "id": 180,
    "star": 0,
    "name": "周文质",
    "desc": "周文质（？－1334），元代文学家。字仲彬，建德（今属浙江）人，后居杭州。与钟嗣成相交二十余年，良人情深意笃，形影不离，故《录鬼簿》对他有详细的记载：“体貌清癯，学问渊博，资性工巧，文笔新奇。家世儒业，俯就路吏。善丹青，能歌舞，明曲调，谐音律。性尚豪侠，好事敬客善绘画，谐音律。所作杂剧今知有四种。现仅《苏武还乡》（或称《苏武还朝》）存有残曲。散曲存有小令四十三首，套数五套，多男女相思之作。"
  },
  "tags": []
}