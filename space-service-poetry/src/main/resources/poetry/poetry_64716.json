{
  "id": 64716,
  "star": 1,
  "name": "满江红（梅）",
  "dynasty": "宋代",
  "content": "春欲来时，长是与、江梅花约。又还向、竹林疏处，一枝开却。对酒渐惊身老大，看花应念人离索。但十分、沉醉祝东君，长如昨。 <br> 芳草渡，孤舟泊。山敛黛，天垂幕。黯销魂、无奈暮云残角。便好折来和雪戴，莫教酒醒随风落。待殷勤、留此记相思，谁堪托。",
  "poet": {
    "id": 3031,
    "star": 0,
    "name": "程过",
    "desc": "程过，字观过，宋朝人。"
  },
  "tags": []
}