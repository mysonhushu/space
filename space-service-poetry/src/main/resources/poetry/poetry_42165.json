{
  "id": 42165,
  "star": 2,
  "name": "静女歌",
  "dynasty": "唐代",
  "content": "静女乐于静，动合古人则。妙年工诗书，弱岁勤组织。 <br> 端居愁若痴，谁复理容色。十五坐幽闺，四邻不相识。 <br> 夭夭邻家子，百花装首饰。日月淇上游，笑人不逾阈。 <br> 河水自浊济自清，仙台蛾眉秦镜明。为照齐王门下丑， <br> 何如汉帝掌中轻。",
  "poet": {
    "id": 2417,
    "star": 0,
    "name": "张南容",
    "desc": "生卒年不详。范阳（今北京西南）人。玄宗开元二十三年(735)进士及第。大历末、建中初，任定州刺史，成德军节度使李宝臣忌而害之。事迹散见《旧唐书·李宝臣传》、李华《杨骑曹集序》。《全唐诗》存诗1首。"
  },
  "tags": []
}