{
  "id": 63767,
  "star": 2,
  "name": "汉宫春（春苑赏牡丹）",
  "dynasty": "宋代",
  "content": "玉砌雕栏。见吴宫西子，一笑嫣然。舞困人间半亸，艳粉争妍。珠帘尽卷，看人间、金屋神仙。歌队里，霞裾袅娜，百般娇态堪怜。 <br> 别有一枝仙种，更同山并蒂，来奉君筵。猩蜃若教解语，曲谱应传。柘黄独步，昼笼晴，锦幄张天。试剪插，金瓶千朵，醉时细看婵娟。",
  "poet": {
    "id": 557,
    "star": 0,
    "name": "汪元量",
    "desc": "汪元量（1241～1317年后）南宋末诗人、词人、宫廷琴师。字大有，号水云，亦自号水云子、楚狂、江南倦客，钱塘（今浙江杭州）人。琳第三子。度宗时以善琴供奉宫掖。恭宗德祐二年（1276）临安陷，随三宫入燕。尝谒文天祥于狱中。元世祖至元二十五年（1288）出家为道士，获南归，次年抵钱塘。后往来江西、湖北、四川等地，终老湖山。诗多纪国亡前后事，时人比之杜甫，有“诗史”之目，有《水云集》、《湖山类稿》。"
  },
  "tags": []
}