{
  "id": 66726,
  "star": 1,
  "name": "风入松（冬至）",
  "dynasty": "宋代",
  "content": "霜风连夜做冬晴。晓日千门。香葭暖透黄钟管，正玉台、彩笔书云。竹外南枝意早，数花开对清樽。 <br> 香闺女伴笑轻盈。倦绣停针。花砖一线添红景，看从今、迄逦新春。寒食相逢何处，百单五个黄昏。",
  "poet": {
    "id": 2444,
    "star": 0,
    "name": "李从周",
    "image": "http://img.gushiwen.org/authorImg/licongzhou.jpg",
    "desc": "李从周，宋，字肩吾（书史会要作李肩吾，字子我，号滨州），彭山（今四川彭山）人。博见疆志书名之学世亦鲜及之。为魏文靖公门人。能书，取隶楷之合于六书者，作字通行于世。《书史会要》、《鹤山集》。"
  },
  "tags": []
}