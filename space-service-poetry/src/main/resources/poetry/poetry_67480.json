{
  "id": 67480,
  "star": 1,
  "name": "隔浦莲近拍",
  "dynasty": "宋代",
  "content": "桑阴柔弄羽葆。莲渚芳容窈。翠叶浓漳屋，绵蛮时啭黄鸟。闲步挼嫩草。鱼儿闹。作队游苹沼。画屏小。纱厨簟枕，接挼沈醉犹倒。华胥境界，燕子几声催晓。携手兰房未步到。还觉。衷情知向谁表。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}