{
  "id": 51541,
  "star": 1,
  "name": "蝶恋花（寒食）",
  "dynasty": "宋代",
  "content": "红杏梢头寒食雨。燕子泥新，不住飞来去。行傍柳阴闻好语。莺儿穿过黄金缕。 <br> 桑落酒寒杯懒举。总被多情，做得无情绪。春过二分能几许。银台新火重帘暮。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}