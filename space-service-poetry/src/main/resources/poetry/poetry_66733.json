{
  "id": 66733,
  "star": 1,
  "name": "贺新郎（次卢申之韵）",
  "dynasty": "宋代",
  "content": "风月为佳节。更湖光、平铺十里，水晶宫阙，若向孤山邀俗驾，只恐梅花凄咽。有图画、天然如揭。好着骚人冰雪句，走龙蛇、醉墨成三绝。尘世事，谩如发。 <br> 真须脚踏层冰滑。倚高寒、身疑羽化，水平天阔。目送云边双白鹭，杳杳冲烟出没。□□□、□□□□。唤醒儿曹梁甑梦，把消遥、齐物从头说。洗夜光，弄月明。",
  "poet": {
    "id": 1920,
    "star": 0,
    "name": "孙居敬",
    "desc": "孙居敬，宋代词人。名杓，字居敬。东阳(今属浙江)人。南宋孝宗淳熙十四年进士。"
  },
  "tags": []
}