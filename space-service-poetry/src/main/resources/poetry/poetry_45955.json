{
  "id": 45955,
  "star": 1,
  "name": "霅溪夜宴诗（鸱夷君歌）",
  "dynasty": "唐代",
  "content": "雪集大野兮血波汹汹，玄黄交战兮吴无全陇。 <br> 既霸业之将坠，宜嘉谟之不从。国步颠蹶兮吾道遘凶， <br> 处鸱夷之大困，入渊泉之九重。上帝愍余之非辜兮， <br> 俾大江鼓怒其冤踪。所以鞭浪山而疾驱波岳， <br> 亦粗足展余拂郁之心胸。当灵境之良宴兮，谬尊俎之相容， <br> 击箫鼓兮撞歌钟。吴讴越舞兮欢未极，遽军城晓鼓之冬冬。 <br> 愿保上善之柔德，何行乐之地兮难相逢。",
  "poet": {
    "id": 0,
    "star": 0,
    "name": "水神"
  },
  "tags": []
}