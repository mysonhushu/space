{
  "id": 26363,
  "star": 1,
  "name": "玉清行",
  "dynasty": "唐代",
  "content": "遥遥寒冬时，萧萧蹑太无。仰望蕊宫殿，横天临不虚。 <br> 下看白日流，上造真皇居。西牖日门开，南衢星宿疏。 <br> 王母来瑶池，庆云拥琼舆。嵬峨丹凤冠，摇曳紫霞裾。 <br> 照彻圣姿严，飘飖神步徐。仙郎执玉节，侍女捧金书。 <br> 灵香散彩烟，北阙路輧阗。龙马行无迹，歌钟声沸天。 <br> 驭风升宝座，郁景晏华筵。妙奏三春曲，高罗万古仙。 <br> 七珍飞满座，九液酌如泉。灵佩垂轩下，旗幡列帐前。 <br> 狮麟威赫赫，鸾凤影翩翩。顾盼乃须臾，已是数千年。",
  "poet": {
    "id": 1972,
    "star": 0,
    "name": "柳泌",
    "image": "http://img.gushiwen.org/authorImg/liumi.jpg",
    "desc": "柳泌，唐方士。本名杨仁昼。元和间结识宰相皇甫傅、左金吾将军李道古，待诏翰林。旋出为台州刺史，驱吏民采药。宪宗服其所进金石药，躁怒，左右多得罪。不久暴死，时人认为系宦官王守澄、陈弘志等所弑。他在穆宗即位后被杖杀。"
  },
  "tags": []
}