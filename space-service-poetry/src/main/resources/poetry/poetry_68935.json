{
  "id": 68935,
  "star": 1,
  "name": "满江红（木芙容）",
  "dynasty": "宋代",
  "content": "木落林疏，秋渐冷、芙蓉新拆。傍碧水，晓妆初鉴，露匀妖色。故向霜前呈艳态，想应青女加怜惜。映朝阳、翠叶拥红苞，闲庭侧。岩桂香，随飘泊。篱菊嫩，陪幽寂。笑春红容易，被风吹落。满眼炯然宫锦烂，一身如寄神仙宅。把绿尊、莫惜醉相酬，春工力。",
  "poet": {
    "id": 3011,
    "star": 0,
    "name": "白君瑞",
    "desc": "白君瑞，宋朝著名诗人，代表作品《木芙容》"
  },
  "tags": []
}