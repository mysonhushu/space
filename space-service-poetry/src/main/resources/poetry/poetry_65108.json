{
  "id": 65108,
  "star": 3,
  "name": "水调歌头（和苏子美）",
  "dynasty": "宋代",
  "content": "万顷太湖上，朝暮浸寒光。吴王去后，台榭千古锁悲凉。谁信蓬山仙子，天与经纶才器，等闲厌名僵。敛翼下霄汉，雅意在沧浪。 <br> 晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山绿水，掩映似潇湘。莫问平生意，别有好思量。",
  "poet": {
    "id": 1641,
    "star": 0,
    "name": "尹洙",
    "desc": "尹洙（1001年—1047年），字师鲁，洛阳（今河南洛阳市）人，北宋散文家，世称河南先生。"
  },
  "tags": []
}