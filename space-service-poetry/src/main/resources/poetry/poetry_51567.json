{
  "id": 51567,
  "star": 1,
  "name": "鹊桥仙（烛下看花）",
  "dynasty": "宋代",
  "content": "水精帘外，沈香阑畔，新下红油画幕。百花何处避芳尘，便独自、将春占却。 <br> 月华淡淡，夜寒森森，犹把红灯照著。醉时从醉不归家，贤守定、不教冷落。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}