{
  "id": 69774,
  "star": 1,
  "name": "【中吕】普天乐_江头秋行稻",
  "dynasty": "元代",
  "content": "江头秋行<br>稻粱肥，蒹葭秀。黄添篱落，绿淡汀洲。木叶空，山容瘦。沙鸟翻风知潮候，望烟江万顷沉秋。半竿落日，一声过雁，几处危楼。<br>秋江忆别<br>晚天长，秋水苍。山腰落日，雁背斜阳。壁月词，朱唇唱。犹记当年兰舟上，洒洒风泪湿罗裳。钗分凤凰，杯斟鹦鹉，人拆鸳鸯。",
  "poet": {
    "id": 2461,
    "star": 0,
    "name": "赵善庆",
    "image": "http://img.gushiwen.org/authorImg/zhaoshanqing.jpg",
    "desc": "赵善庆（？-1345年后），元代文学家。一作赵孟庆，字文贤，一作文宝，饶州乐平（今江西乐平县）人。《录鬼簿》说他「善卜术，任阴阳学正」。著杂剧《教女兵》、《村学堂》八种，均佚。散曲存小令二十九首。《太和正音谱》称其曲「如蓝田美玉」。"
  },
  "tags": []
}