{
  "id": 67544,
  "star": 1,
  "name": "春云怨（上巳·黄锺商）",
  "dynasty": "宋代",
  "content": "春风恶劣。把数枝香锦，和莺吹折。雨重柳腰娇困，燕子欲扶扶不得。软日烘烟，乾风吹雾，芍药荼コ弄颜色。帘幕轻阴，图书清润，日永篆香绝。 <br> 盈盈笑靥宫黄额。试红鸾小扇，丁香双结。团凤眉心倩郎贴。教洗金罍，共看西堂，醉花新月。曲水成空，丽人何处，往事暮云万叶。",
  "poet": {
    "id": 3110,
    "star": 0,
    "name": "冯伟寿",
    "desc": "冯伟寿，字艾子，号云月，取洽子。宋代词人。"
  },
  "tags": []
}