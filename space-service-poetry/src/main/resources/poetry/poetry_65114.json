{
  "id": 65114,
  "star": 4,
  "name": "定风波",
  "dynasty": "宋代",
  "content": "把酒花前欲问天。春来秋去苦茫然。风雨满枝花满地。何事。却教纤草占流年。 <br> 试把钿筝重促柱。无绪。酒阑清泪滴朱弦。赖有玉人相顾好。轻笑。却疑春色在婵娟。",
  "poet": {
    "id": 228,
    "star": 0,
    "name": "王琪",
    "desc": "王琪：字君玉，生于华阳(今四川成都)，徙舒(今安徽庐江)。他是王罕之子、王珪的从兄。北宋政治家、文学家。"
  },
  "tags": []
}