{
  "id": 6165,
  "star": 1,
  "name": "至闲居精舍呈正上人（即天后故宫）",
  "dynasty": "唐代",
  "content": "太室三招提，其趣皆不同。不同非一趣，况是天游宫。 <br> 双岭前夹门，阁道复横空。宝坊若花积，宛转不可穷。 <br> 流泉自成池，清松信饶风。秋晏景气迥，皛明丹素功。 <br> 将近隐者邻，远与西山通。大师假惠照，念以息微躬。",
  "poet": {
    "id": 22,
    "star": 0,
    "name": "储光羲",
    "image": "http://img.gushiwen.org/authorImg/chuguangxi.jpg",
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。"
  },
  "tags": []
}