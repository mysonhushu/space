{
  "id": 66256,
  "star": 2,
  "name": "十二时",
  "dynasty": "宋代",
  "content": "勋华并、天胙昌期。圣德茂重离。英明经远，浚哲昭微。宝俭更深慈。观万国、累洽重熙。对明时。报礼秩神祇。玉帛奏华夷。雍肃显相，百辟各钦祗。奄嘉虞英璧奠华滋。 <br> 神安坐、景气澄虚。极光焰、烛长丽。展诗应律，万舞逶迟。三献洽皇仪。垂露浸庆祜来宜。礼无违。鸣鸾临帝阙，飞凤下天倪。清和寰宇，霈泽一朝驰。醇化无为。万祀巩洪基。",
  "poet": {
    "id": 1825,
    "star": 0,
    "name": "崔敦诗",
    "desc": "崔敦诗，今江苏南通人，与兄崔敦礼均为绍兴进士。文才敏赡，著有《玉棠类稿》、《西坦类稿》等。"
  },
  "tags": []
}