{
  "id": 68650,
  "star": 1,
  "name": "天香（宛委山房拟赋龙涎香）",
  "dynasty": "宋代",
  "content": "螺甲磨星，犀株杵月，蕤英嫩厌拖水。海蜃楼高，仙娥钿小，缈结成心字。麝煤候暖，载一朵、轻云不起。银叶初生薄晕，金猊旋翻纤指。 <br> 芳杯恼人渐醉。碾微馨、凤团闲试。满架舞红都换，懒收珠佩。几片菱花镜里，更摘索双鬟伴秋睡。早是新凉，重薰翠被。",
  "poet": {
    "id": 0,
    "star": 0,
    "name": "唐艺孙"
  },
  "tags": []
}