{
  "id": 64498,
  "star": 3,
  "name": "八宝妆",
  "dynasty": "宋代",
  "content": "门掩黄昏，画堂人寂，暮雨乍收残暑。帘卷疏星门户悄，隐隐严城钟鼓。空街烟暝半开，斜日朦胧，银河澄淡风凄楚。还是凤楼人远，桃源无路。 <br> 惆怅夜久星繁，碧空望断，玉箫声在何处。念谁伴、茜裙翠袖，共携手、瑶台归去。对修竹、森森院宇。曲屏香暖凝沈炷。问对酒当歌，情怀记得刘郎否。",
  "poet": {
    "id": 0,
    "star": 0,
    "name": "刘焘"
  },
  "tags": []
}