{
  "id": 58923,
  "star": 2,
  "name": "瑞云浓慢（六月十一日寿罗春伯）",
  "dynasty": "宋代",
  "content": "蔗浆酪粉，玉壶冰醑，朝罢更闻宣赐。去天咫尺，下拜再三，幸今有母可遗。年年此日，共道月入怀中最贵。向暑天，正风云会遇，有恁嘉瑞。 <br> 鹤冲霄，鱼得水。一超便、直入神仙地。植根江表，开拓两河，做得黑头公未。骑鲸赤手，问如何、长鞭尺＿。向来王谢风流，只今管是。",
  "poet": {
    "id": 244,
    "star": 0,
    "name": "陈亮",
    "image": "http://img.gushiwen.org/authorImg/chenliang.jpg",
    "desc": "陈亮（1143—1194）原名汝能，后改名陈亮，字同甫，号龙川，婺州永康（今属浙江）人。婺州以解头荐，因上《中兴五论》，奏入不报。孝宗淳熙五年，诣阙上书论国事。后曾两次被诬入狱。绍熙四年光宗策进士第一，状元。授签书建康府判官公事，未行而卒，谥号文毅。所作政论气势纵横，词作豪放，有《龙川文集》《龙川词》，宋史有传。"
  },
  "tags": []
}