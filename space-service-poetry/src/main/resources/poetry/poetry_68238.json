{
  "id": 68238,
  "star": 1,
  "name": "水龙吟（水仙花）",
  "dynasty": "宋代",
  "content": "几年埋玉蓝田，绿云翠水烘春暖。衣薰麝馥，袜罗尘沁，凌波步浅。钿碧搔头，腻黄冰脑，参差难翦。乍声沈素瑟，天风佩冷，蹁跹舞、霓裳遍。 <br> 湘浦盈盈月满。抱相思、夜寒肠断。含香有恨，招魂无路，瑶琴写怨。幽韵凄凉，暮江空渺，数峰清远。粲迎风一笑，持花酹酒，结南枝伴。",
  "poet": {
    "id": 1494,
    "star": 0,
    "name": "赵闻礼",
    "desc": "赵闻礼（约公元1247年前后在世）字立之，一作正之，亦字粹夫，号钓月，临濮（今山东濮县）人。生卒年均不详，约宋理宗淳佑中前后在世，曾官胥口监征，以诗干谒程公许于蜀中。淳佑年间游于临安，与江湖词人丁默、林表民辈唱和。赵闻礼编有《阳春白雪》八卷，著有《钓月集》，词风倾向于清丽舒徐、缠绵委婉一途。周密《浩然斋雅谈》卷下谓其《钓月集》中“大半皆楼君亮、施仲山所作”，今佚。赵万里《校辑宋金元人词》辑有《钓月词》一卷。"
  },
  "tags": []
}