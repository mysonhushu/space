{
  "id": 68649,
  "star": 1,
  "name": "天香（宛委山房拟赋龙涎香）",
  "dynasty": "宋代",
  "content": "枯石流痕，残沙拥沫，骊宫夜蛰惊起。海市收时，鲛人分处，误入众芳丛里。春霖未就，都化作、凄凉云气。惟有清寒一点，消磨小窗残醉。 <br> 当年翠篝素被。拂余薰、倦怀如水。谩惜舞红犹在，为谁重试。几片金昏字古，向故箧聊将伴憔悴。□□□□，□□□□。",
  "poet": {
    "id": 0,
    "star": 0,
    "name": "冯应瑞"
  },
  "tags": []
}