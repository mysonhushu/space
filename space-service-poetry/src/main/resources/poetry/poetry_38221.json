{
  "id": 38221,
  "star": 2,
  "name": "春草碧色",
  "dynasty": "唐代",
  "content": "习习东风扇，萋萋草色新。浅深千里碧，高下一时春。 <br> 嫩叶舒烟际，微香动水滨。金塘明夕照，辇路惹芳尘。 <br> 造化功何广，阳和力自均。今当发生日，沥恳祝良辰。",
  "poet": {
    "id": 1923,
    "star": 0,
    "name": "王毂",
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。"
  },
  "tags": []
}