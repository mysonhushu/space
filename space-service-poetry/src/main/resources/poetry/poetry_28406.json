{
  "id": 28406,
  "star": 1,
  "name": "陪宣城大夫崔公泛后池兼北楼宴二首",
  "dynasty": "唐代",
  "content": "陪泛芳池醉北楼，水花繁艳照膺舟。亭台阴合树初昼， <br> 弦管韵高山欲秋。皆贺虢岩终选傅，自伤燕谷未逢邹。 <br> 昔时恩遇今能否，一尉沧洲已白头。 <br> 江上西来共鸟飞，剪荷浮泛似轻肥。王珣作簿公曾喜， <br> 刘表为邦客尽依。云外轩窗通早景，风前箫鼓送残晖。 <br> 宛陵行乐金陵住，遥对家山未忆归。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}