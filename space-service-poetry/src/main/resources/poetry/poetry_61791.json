{
  "id": 61791,
  "star": 1,
  "name": "沁园春（月夜自和）",
  "dynasty": "宋代",
  "content": "嗟矍铄翁，对婵娟月，怀汗漫游。怅江湖幸有，季鹰鲈鲙，田园忍负，晏子狐裘。丹桂开时，青苹渺处，家在三吴天尽头。庭皋静，又一番叶落，天下皆秋。 <br> 少年弓剑边州。惊转首黄粱还梦不。叹悠悠千载，关山无恙，滔滔一水，岁月俱流。镜老菱花，笳悲芦叶，新雁数行人倚楼。君知否，把眉峰蹙破，岂为身愁。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}