{
  "id": 51512,
  "star": 1,
  "name": "水调歌头（拟饶州法曹掾作）",
  "dynasty": "宋代",
  "content": "金马空故事，方朔漫多端。三千牍在，玉殿何日赐清闲。难恋长安钟漏，谁借青云咳唾，拂袖且东还。笑杀长缨使，复转出秦关。 <br> 吾道在，虽不遇，面何惭。雒阳年少，高论难与绛侯谈。富贵暂饶先手，唏尽草头秋露，掩鼻出东山。且饱鲸鱼脍，风月过江南。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}