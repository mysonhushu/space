{
  "id": 12464,
  "star": 2,
  "name": "海上寄萧立",
  "dynasty": "唐代",
  "content": "朔风剪塞草，寒露日夜结。行行到瀛壖，归思生暮节。 <br> 驿楼见万里，延首望辽碣。远海入大荒，平芜际穷发。 <br> 旧国在梦想，故人胡且越。契阔阻风期，荏苒成雨别。 <br> 海西望京口，两地各天末。索居动经秋，再笑知曷月。 <br> 日南望中尽，唯见飞鸟灭。音尘未易得，何由慰饥渴。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}