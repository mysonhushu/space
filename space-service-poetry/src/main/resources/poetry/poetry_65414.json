{
  "id": 65414,
  "star": 1,
  "name": "七娘子",
  "dynasty": "宋代",
  "content": "画堂银烛明如昼。见林宗、巾垫羞蓬首。针指花枝，线赊罗袖。须臾两带还依旧。劝君倒戴休令后。也不须、更漉渊明酒。宝箧深藏，浓香熏透。为经十指如葱手。",
  "poet": {
    "id": 82,
    "star": 0,
    "name": "黄大临",
    "image": "http://img.gushiwen.org/authorImg/huangdalin.jpg",
    "desc": "黄大临，生卒年不详，宋代词人，字元明，号寅庵，洪州分宁（今江西修水）人。黄庭坚之兄，绍圣间为萍乡令。存词3首，风格清丽。"
  },
  "tags": []
}