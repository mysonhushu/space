{
  "id": 5989,
  "star": 1,
  "name": "送刘四",
  "dynasty": "唐代",
  "content": "爱君少岐嶷，高视白云乡。九岁能属文，谒帝游明光。 <br> 奉诏赤墀下，拜为童子郎。尔来屡迁易，三度尉洛阳。 <br> 洛阳十二门，官寺郁相望。青槐罗四面，渌水贯中央。 <br> 听讼破秋毫，应物利干将。辞满如脱屣，立言无否臧。 <br> 岁暮风雪暗，秦中川路长。行人饮腊酒，立马带晨霜。 <br> 生事岂须问，故园寒草荒。从今署右职，莫笑在农桑。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}