{
  "id": 68656,
  "star": 1,
  "name": "桂枝香（天柱山房拟赋蟹）",
  "dynasty": "宋代",
  "content": "松江岩侧。正乱叶坠红，残浪收碧。犹记灯寒暗聚，簖疏轻入。休嫌郭索尊前笑，且开颜、其倾芳液。翠橙丝雾，玉葱浣雪，嫩黄初擘。 <br> 自那日、新诗换得。又几度相逢，落潮秋色。常是篱边早菊，慰渠岑寂。如今谩江山兴，更谁怜、草泥踪迹。但将身世，浮沈醉乡，旧游休忆。",
  "poet": {
    "id": 1872,
    "star": 0,
    "name": "吕同老",
    "desc": "约公元一二七四年前后在世字和甫，济南人。生卒年均不详，约宋度宗成淳末前后在世。入元不仕。能词，尝与唐珏、唐艺孙、陈恕可等唱和于天柱山房，作赋蟹调，寄桂枝香。"
  },
  "tags": []
}