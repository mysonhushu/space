{
  "id": 61013,
  "star": 1,
  "name": "沁园春（二鹿）",
  "dynasty": "宋代",
  "content": "驯于蹇驴，清于赐驹，我行尔从。幸柴车堪驾，何惭韩众，药苗可采，长伴庞公。野涧泉甘，阳坡草暖，有柏叶松枝充短供。休梦想，去游灵囿沼，入望夷宫。 <br> 与夸夺子争雄。生与死未知谁手中。况嗾獒者众，放＿人少，大将触网，小亦伤弓。风月和柔，山林深密，折角何如且养茸。二虫喜，各衔花拜跪，来寿樗翁。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}