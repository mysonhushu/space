{
  "id": 43121,
  "star": 1,
  "name": "归山作",
  "dynasty": "唐代",
  "content": "喧静各有路，偶随心所安。纵然在朝市，终不忘林峦。 <br> 四皓将拂衣，二疏能挂冠。窗前隐逸传，每日三时看。 <br> 靳尚那可论，屈原亦可叹。至今黄泉下，名及青云端。 <br> 松牖见初月，花间礼古坛。何处论心怀，世上空漫漫。",
  "poet": {
    "id": 2320,
    "star": 0,
    "name": "护国",
    "desc": "护国，唐江南诗僧。天宝、大历间在世，为玄、肃、代三朝人，与灵一同时而稍后。工词翰，诗名闻于世。约卒于代宗大历间，张谓有诗哭之。《全唐诗》录存其诗十二首。"
  },
  "tags": []
}