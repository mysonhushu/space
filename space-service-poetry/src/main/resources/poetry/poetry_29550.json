{
  "id": 29550,
  "star": 1,
  "name": "上姚谏议",
  "dynasty": "唐代",
  "content": "高文与盛德，皆谓古无伦。圣代生才子，明庭有谏臣。 <br> 已瞻龙衮近，渐向凤池新。却忆波涛郡，来时岛屿春。 <br> 名因诗句大，家似布衣贫。曾暗投新轴，频闻奖滞身。 <br> 照吟清夕月，送药紫霞人。终计依门馆，何疑不化鳞。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}