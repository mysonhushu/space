{
  "id": 41690,
  "star": 1,
  "name": "志峡船具诗。百丈",
  "dynasty": "唐代",
  "content": "少尝侍先君，馀闲诵白氏。始得入峡诗，深味作诗旨。 <br> 云有万仞山，云有千丈水。自念坎壈时，尤多兢慎理。 <br> 山束峡如口，水漱石如齿。孤舟行其中，薄冰犹坦履。 <br> 孱颜屹焉立，汹涌勃然起。百丈为前牵，万险即平砥。 <br> 破之以筼筜，续之以麻枲。砺之坚以节，引之直如矢。 <br> 杼轴连半空，长短随两涘。铁锁枉驰名，锦缆谩称美。 <br> 长绳岂能系，朽索何足拟。苟非dJ之为，胡可力行此。",
  "poet": {
    "id": 1400,
    "star": 0,
    "name": "王周",
    "desc": "王周，明州奉化（今属浙江）人。真宗大中祥符五年（1012）进士（《乾道四明图经》卷一二）。乾兴元年（1022）以大理寺丞知无锡县。仁宗宝元二年（1039）又以虞部员外郎知无锡县（《咸淳毗陵志》卷一○）。庆历中知明州（《实庆四明志》卷一）。又尝知抚州（清光绪《抚州府志》卷三五）。皇祐四年（1052）致仕，归荆南（《温国文正司马公文集》卷八《送光禄王卿周致仕归荆南》）。"
  },
  "tags": []
}