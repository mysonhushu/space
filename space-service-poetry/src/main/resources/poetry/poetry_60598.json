{
  "id": 60598,
  "star": 1,
  "name": "扫花游",
  "dynasty": "宋代",
  "content": "野亭话别，恨露草芊绵，晓风酸楚。怨丝恨缕。正杨花碎玉，满城雪舞。耿耿无言，暗洒阑干泪雨。片帆去。纵百种避愁，愁早知处。 <br> 离思都几许。但渐惯征尘，斗迷归路。乱山似俎。更重江浪淼，易沈书素。瞪目销魂，自觉孤吟调苦。小留伫。隔前村、数声箫鼓。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}