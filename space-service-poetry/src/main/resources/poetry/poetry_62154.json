{
  "id": 62154,
  "star": 1,
  "name": "兰陵王",
  "dynasty": "宋代",
  "content": "燕穿幕。春在深深院落。单衣试，龙沫旋薰，又怕东风晓寒薄。别来情绪恶。瘦得腰围柳弱。清明近。正似海棠，怯雨芳踪任飘泊。 <br> 钗留去年约。恨易老娇莺，多误灵鹊。碧云杳渺天涯各。望不断芳草，更迷香絮，回文强写字屡错。泪欲注还阁。孤酌。住春脚。便彩局谁堪，宝轸慵学。阶除拾取飞花嚼。是多少春恨，等闲吞却。阑干猛拍，叹命薄，悔旧诺。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}