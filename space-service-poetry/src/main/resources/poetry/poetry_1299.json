{
  "id": 1299,
  "star": 1,
  "name": "相和歌辞。铜雀台",
  "dynasty": "唐代",
  "content": "娇爱更何日，高台空数层。含啼映双袖，不忍看西陵。 <br> 漳河东流无复来，百花辇路为苍苔。青楼月夜长寂寞， <br> 碧云日暮空裴回。君不见邺中万事非昔时， <br> 古人何在今人悲。春风不逐君王去，草色年年旧宫路。 <br> 宫中歌舞已浮云，空指行人往来处。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}