{
  "id": 24496,
  "star": 1,
  "name": "再赴襄阳，辱宣武相公贻诗，今用奉酬",
  "dynasty": "唐代",
  "content": "解韍辞丹禁，扬旌去赤墀。自惊非素望，何力及清时。 <br> 又据三公席，多惭四老祠。岘山风已远，棠树事难追。 <br> 江汉饶春色，荆蛮足梦思。唯怜吐凤句，相示凿龙期。",
  "poet": {
    "id": 1670,
    "star": 0,
    "name": "李逢吉",
    "desc": "李逢吉，字虚舟，系出陇西。父颜，有锢疾，逢吉自料医剂，遂通方书。举明经，又擢进士第。范希朝表为振武掌书记，荐之德宗，拜左拾遗。元和时，迁给事中、皇太子侍读。改中书舍人，知礼部贡举。未已事，拜门下侍郎、同中书门下平章事。诏礼部尚书王播署榜。李逢吉才思俊丽,能文工诗曾与令狐楚同编者名《断金集》，今存八首。"
  },
  "tags": []
}