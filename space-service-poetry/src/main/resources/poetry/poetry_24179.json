{
  "id": 24179,
  "star": 2,
  "name": "赋得竹箭有筠",
  "dynasty": "唐代",
  "content": "东南生绿竹，独美有筠箭。枝叶讵曾凋，风霜孰云变。 <br> 偏宜林表秀，多向岁寒见。碧色乍葱茏，清光常蒨练。 <br> 皮开凤彩出，节劲龙文现。爱此守坚贞，含歌属时彦。",
  "poet": {
    "id": 1843,
    "star": 0,
    "name": "张仲方",
    "desc": "张仲方，韶州始兴人。祖九皋，广州刺史、殿中监、岭南节度使。父抗，赠右仆射。仲方伯祖始兴文献公九龄，开元朝名相。仲方，贞元中进士擢第，宏辞登科，释褐集贤校理，丁母忧免。服阕，补秘书省正字，调授咸阳尉。出为邠州从事，入朝历侍御史、仓部员外郎。"
  },
  "tags": []
}