{
  "id": 68366,
  "star": 1,
  "name": "贺新郎",
  "dynasty": "宋代",
  "content": "宿雾楼台湿。晓清初、花明柳润，燕飞莺集。旧约重来歌舞地，留得艳香娇色。又梦草、东风吹碧。午因腾腾春欲醉，对文楸、玉子无心拾。看蝶舞，傍花立。 <br> 酒痕未醒愁先入。记年时，翠楼寒浅，宝笙慵吸。想驻马河桥分别，恨轻竹风颿烟笠。早尘暗、华堂帘隙。倚尽黄昏人独自，望江南回雁归云急。凭付与，锦笺墨。",
  "poet": {
    "id": 2809,
    "star": 0,
    "name": "应法孙",
    "desc": "应法孙，字尧成，号芝室。"
  },
  "tags": []
}