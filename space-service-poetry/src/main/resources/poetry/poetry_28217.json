{
  "id": 28217,
  "star": 1,
  "name": "白马寺不出院僧",
  "dynasty": "唐代",
  "content": "禅空心已寂，世路任多岐。到院客长见，闭关人不知。 <br> 寺喧听讲绝，厨远送斋迟。墙外洛阳道，东西无尽时。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}