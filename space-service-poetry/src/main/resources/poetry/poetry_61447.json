{
  "id": 61447,
  "star": 2,
  "name": "满江红（风泉峡观泉）",
  "dynasty": "宋代",
  "content": "云壑飞泉，蒲根下、悬流陆续。堪爱处、石池湛湛，一方寒玉。暑际直当磐石坐，渴来自引悬瓢掬。听冷冷、清响泻琮琤，胜丝竹。 <br> 寒照胆，消炎燠。清彻骨，无尘俗。笑幽人忻玩，滞留空谷。静坐时看松鼠饮，醉眠不碍山禽浴。唤仙人、伴我酌琼瑶，餐秋菊。",
  "poet": {
    "id": 2073,
    "star": 0,
    "name": "刘子寰",
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。"
  },
  "tags": []
}