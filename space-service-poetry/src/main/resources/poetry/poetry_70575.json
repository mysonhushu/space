{
  "id": 70575,
  "star": 1,
  "name": "【双调】阿纳忽",
  "dynasty": "元代",
  "content": "双凤头金钗，一虎口罗鞋，天然海棠颜色，宜唱那阿纳忽修来。<br>　　人立在厅阶，马控在瑶台。娇滴滴玉人扶策，宜唱那阿纳忽修来。<br>　　逢好花簪带，遇美酒开怀。休问是非成败，宜唱那阿纳忽修来。<br>　　花正开风筛，月正圆云埋。花开月圆人在，宜唱那阿纳忽修来。<br>　　越范蠡功成名遂，驾一叶扁舟回归。去弄五湖云水，倒大来快活便宜。",
  "poet": {
    "id": 0,
    "star": 0,
    "name": "未知作者"
  },
  "tags": []
}