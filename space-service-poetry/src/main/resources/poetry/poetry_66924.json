{
  "id": 66924,
  "star": 1,
  "name": "水调歌头（寿太守黄少卿。）",
  "dynasty": "宋代",
  "content": "天启黄旗运，复见汉黄香。名高黄榜，飞黄腾入鸳行。文彩苏黄而上，政事龚黄而右，黄纸选循良。黄见眉间色，卿月照黄堂。 <br> 调黄钟，舞黄鹤，醉鹅黄。黄云催熟，黄童老叟庆金穰。间展黄庭一卷，自爱黄花晚节，黄閤日偏长。印佩黄金斗，黄发半苍苍。",
  "poet": {
    "id": 0,
    "star": 0,
    "name": "叶路钤"
  },
  "tags": []
}