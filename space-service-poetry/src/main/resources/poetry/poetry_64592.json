{
  "id": 64592,
  "star": 1,
  "name": "殢人娇",
  "dynasty": "宋代",
  "content": "深院海棠，谁倩春工染就。映窗户、烂如锦绣。东君何意，便风狂雨骤。堪恨处，一枝未曾到手。 <br> 今日乍晴，匆匆命酒。犹及见、胭脂半透。残红几点，明朝知在否。问何似，去年看花时候。",
  "poet": {
    "id": 1322,
    "star": 0,
    "name": "张扩",
    "desc": "[约公元一一二二年前后在世]字彦实，一字子微，德兴人。生卒年均不详，约宋徽宗宣和中前后在世。工诗，词采清丽。崇宁中（公元一一o四年左右）进士。授国子监簿，迁博士，调处州工曹，召为秘书省校书郎，寻充馆职。南渡后，历中书舍人。为著作郎时，秦桧赏其诗，迁擢左史，再迁而掌外制。所交如曾糙、朱翌、吕本中辈，皆一代大家。扩著有东窗集四十卷，诗十卷，《宋史艺文志》传於世。"
  },
  "tags": []
}