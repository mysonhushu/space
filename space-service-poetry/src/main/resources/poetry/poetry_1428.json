{
  "id": 1428,
  "star": 3,
  "name": "相和歌辞。怨歌行",
  "dynasty": "唐代",
  "content": "城南有怨妇，含怨倚兰丛。自谓二八时，歌舞入汉宫， <br> 皇恩弄幸玉堂中。绿陌黄花催夜酒，锦衣罗袂逐春风。 <br> 建章西宫焕若神，燕赵美女二千人。君王厌德不忘新， <br> 况群艳冶纷来陈。是时别君不再见，三十三春长信殿。 <br> 长信重门昼掩关，清房晓帐幽且闲。绮窗虫网氛尘色， <br> 文轩莺对桃李颜。天王贵宫不贮老，浩然泪陨今来还。 <br> 自怜转晚暮，试逐佳游芳草路。小腰丽女夺人奇， <br> 金鞍少年曾不顾。归来谁为夫，请谢西家妇， <br> 莫辞先醉解罗襦。",
  "poet": {
    "id": 3038,
    "star": 0,
    "name": "吴少微",
    "image": "http://img.gushiwen.org/authorImg/wushaowei.jpg",
    "desc": "唐代文学家。新安（今安徽黄山休宁）人。字仲材，号遂谷。生于唐高宗龙朔三年（663年）癸亥八月十三日，卒于明皇天宝八年（750年），与夫人朱氏合葬休宁石叶山（后改名凤凰山）。神龙二年(706)三月，加谟去世，病中少微，闻讯大恸，赋诗哀惮，不久亦卒。与加谟、谷倚，皆以文词著称，誉为“北京三杰”。少微所作《崇福寺钟铭》，尤为时人所推重。著录有集十卷，已散佚。《全唐文》收录其《为并州长史张仁亶进九鼎铭表》等六篇文。《全唐诗》收录其《哭富加谟》、《长门怨》、《古意》等诗六首。"
  },
  "tags": []
}