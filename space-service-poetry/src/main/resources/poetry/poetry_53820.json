{
  "id": 53820,
  "star": 1,
  "name": "鼓笛慢",
  "dynasty": "宋代",
  "content": "拍肩笑别洪崖，共看紫海还清浅。蓬壶旧约，人间舒笑，桃红千遍。去岁争春，今年逼腊，满空飘霰。渐横枝照水，清绿弄日，都点缀、江南岸。 <br> 须吸百川为寿，卷恩波、已倾银汉。戎袍拥戟，万钉围带，天孙新眷。十里尘香，五更弦月，未收弦管。正秦筝续谱，宫箫定拍，候来冬按。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}