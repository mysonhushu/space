{
  "id": 61859,
  "star": 1,
  "name": "八声甘州（壬子九日约诸幕客游龙山）",
  "dynasty": "宋代",
  "content": "领青油车骑出郊＿，来游晋龙山。喜水天澄霁，稻畦镰净，榆塞戈闲。登高谩酬佳节，一笑破苍颜。剩泛茱萸菊，杯莫留残。 <br> 休说参军往事，意当时凝眺，不到长安。赖座间小异，豪气眇尘寰。到如今、只成佳话，记封姨、曾荐众宾欢。吾曹事，有如此酒，要共弹冠。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}