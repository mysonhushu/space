{
  "id": 68972,
  "star": 1,
  "name": "贺新郎（海棠次刘草窗韵）",
  "dynasty": "宋代",
  "content": "旧事凭谁诉。记锦宫、初试农妆，前身天女。玉辇行春娇待夜，浴殿温泉轻注。一点点、猩红啼吐。绣幄篝香春睡足，细温存，怕遣惊风雨。春梦散，黯凝伫。 <br> 韶华寂寞今何许。想故宫、柳亦凝愁，倚栏停舞。欲趁啼鹃归月下，可奈川回山阻。倩万里、鹄来衔子。工部无诗虽结恨，道无香、更恨痴人语。拌绝艳，付黄土。",
  "poet": {
    "id": 0,
    "star": 0,
    "name": "曹休齐"
  },
  "tags": []
}