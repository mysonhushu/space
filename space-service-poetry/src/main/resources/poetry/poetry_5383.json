{
  "id": 5383,
  "star": 1,
  "name": "夏晚初霁南省寓直用馀字（时兼尚书郎节度判官）",
  "dynasty": "唐代",
  "content": "薄宦因时泰，凉宵寓直初。沉沉仙阁闭，的的暗更徐。 <br> 霁色连空上，炎氛入夜除。星回南斗落，月度北窗虚。 <br> 待漏残灯照，含芳袭气馀。寐来冠不解，奏罢草仍书。 <br> 幕府惭良策，明曹愧散樗。命轻徒有报，义重更难疏。 <br> 燕厦欣成托，鹓行滥所如。晨趋当及早，复此戒朝车。",
  "poet": {
    "id": 1398,
    "star": 0,
    "name": "厍狄履温",
    "desc": "厍狄履温，官尚书员外郎，兼充节度判官。开元九年，宇文融括田时，奏置劝农判官。以履温等二十九人并摄御史，分行天下。诗一首。"
  },
  "tags": []
}