{
  "id": 4268,
  "star": 3,
  "name": "蜀路二首",
  "dynasty": "唐代",
  "content": "云埃夜澄廓，山日晓晴鲜。叶落苍江岸，鸿飞白露天。 <br> 磷磷含水石，幂幂覆林烟。客心久无绪，秋风殊未然。 <br> 徭蜀时未改，别家乡念盈。忆昨出门日，春风发鲜荣。 <br> 及兹旋辕地，秋风满路生。昏晓思魏阙，梦寐还秦京。 <br> 秦京开朱第，魏阙垂紫缨。幽独玄虚阁，不闻人马声。 <br> 艺业为君重，名位为君轻。玉琴知调苦，宝镜对胆清。 <br> 鹰饥常啄腥，凤饥亦待琼。于君自有属，物外岂能轻。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}