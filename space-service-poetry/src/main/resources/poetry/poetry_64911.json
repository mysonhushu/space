{
  "id": 64911,
  "star": 1,
  "name": "蓦山溪（村中闲作）",
  "dynasty": "宋代",
  "content": "艰难时世。万事休夸会。官宦误人多，道是也、终须不是。功名事业，已是负初心，人老也，发白也，随分谋生计。 <br> 如今晓得，更莫争闲气。高下与人和，且觅个、置锥之地。江村僻处，作个老渔樵一壶酒，一声歌，一觉醺醺睡。",
  "poet": {
    "id": 1351,
    "star": 0,
    "name": "冯时行",
    "desc": "冯时行（1100—1163）宋代状元。字当可，号缙云，祖籍浙江诸暨（诸暨紫岩乡祝家坞人），出生地见下籍贯考略。宋徽宗宣和六年恩科状元，历官奉节尉、江原县丞、左朝奉议郎等，后因力主抗金被贬，于重庆结庐授课，坐废十七年后方重新起用，官至成都府路提刑，逝世于四川雅安。著有《缙云文集》43卷，《易伦》2卷。"
  },
  "tags": []
}