{
  "id": 30552,
  "star": 1,
  "name": "送李殷游京西",
  "dynasty": "唐代",
  "content": "立马送君地，黯然愁到身。万途皆有匠，六义独无人。 <br> 莫怪敢言此，已能甘世贫。时来贵亦在，事是掩何因。 <br> 投刺皆羁旅，游边更苦辛。岐山终蜀境，泾水复蛮尘。 <br> 埋没餐须强，炎蒸醉莫频。俗徒欺合得，吾道死终新。 <br> 展分先难许，论诗永共亲。归京稍作意，充斥犯西邻。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}