{
  "id": 54959,
  "star": 1,
  "name": "念奴娇（陪张子公登览辉亭）",
  "dynasty": "宋代",
  "content": "层栏飞栋，压孤城临瞰，并吞空阔。千古吴京佳丽地，一览江山奇绝。天际归舟，云中行树，鹭点汀洲雪。三山无际，眇然相望溟渤。 <br> 凤么遗响悲凉，故台今不见，苍烟芜没。千骑重来初起废，缅想六朝人物。岘首他年，羊公终在，笑几人磨灭。一时尊俎，且须同赋风月。",
  "poet": {
    "id": 0,
    "star": 0,
    "name": "毛幵"
  },
  "tags": []
}