{
  "id": 66908,
  "star": 1,
  "name": "贺新郎（送赵伯泳侍郎守温陵）",
  "dynasty": "宋代",
  "content": "忆昔同时召。正青山、亲提玉尺，量材廊庙。当日班行比元祐，北玉西珠照耀。一转首、宫南移调。君自鸟台登骑首，觉精神、风采增清峭。数贤者，一不肖。 <br> 酒酣耳热憔长啸。便翩翩、辍班荷橐，一麾闽峤。堪笑狂生无用处，垂老云耕月钓。这富贵、非由人要。畴昔评君如玉雪，好条然、琴鹤风尘表。清献后，又有赵。",
  "poet": {
    "id": 2018,
    "star": 0,
    "name": "王迈",
    "desc": "王迈(1184～1248) ，南宋诗人。字实之，一作贯之。自号臞轩居士。今福建仙游县园庄镇（旧称慈孝里）人。嘉定十年(1217)进士，经历南外睦宗院教授、漳州通判等职。为人刚直敢言，刘克庄曾以\"策好人争诵，名高士责全\"诗句相赠。后来他由于应诏直言，被台官弹劾而降职。淳□中，主持邵武军事务，死后追封为司农少卿。"
  },
  "tags": []
}