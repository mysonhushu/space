{
  "id": 61749,
  "star": 1,
  "name": "水龙吟（庚子寿史丞相）",
  "dynasty": "宋代",
  "content": "东南一气当春，便从黄钺登台斗。紫皇举此，亨屯济泰，属之公手。淮浦烽销，未央觞献，捷传清昼。庆太平朝野，骎骎重见，昔淳化、今嘉祐。 <br> 史观年编新就。看勋庸、光前垂后。三槐鼎盛，双椿盘固，古今希有。宴侍龙颜，欢承鹤发，相期长久。问前朝，相业谁同，八九十、迈文富。文潞公九十，富郑公八十。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}