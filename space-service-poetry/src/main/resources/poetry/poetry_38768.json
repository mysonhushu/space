{
  "id": 38768,
  "star": 1,
  "name": "和友人许裳题宣平里古藤",
  "dynasty": "唐代",
  "content": "欲结千年茂，生来便近松。迸根通井润，交叶覆庭秾。 <br> 历代频更主，盘空渐变龙。昼风圆影乱，宵雨细声重。 <br> 盖密胜丹桂，层危类远峰。嫩条悬野鼠，枯节叫秋蛩。 <br> 翠老霜难蚀，皴多藓乍封。几家遥共玩，何寺不堪容。 <br> 客对忘离榻，僧看误过钟。顷因陪预作，终夕绕枝筇。",
  "poet": {
    "id": 192,
    "star": 0,
    "name": "张蠙",
    "desc": "[约公元九o一年前后在世]字象文，清河人。生卒年均不详，约唐哀帝天复初前后在世。生而颖秀，幼能为诗登单于台，有“白日地中出，黄河天上来”名，由是知名。家贫累下第，留滞长安。乾宁二年，（公元895年）登进士第。唐懿宗咸通（860-874）年间，与许棠、张乔、郑谷等合称“咸通十哲”。授校书郎，调栎阳尉，迁犀浦令。五建建蜀国，拜膳部员外郎。后为金堂令。"
  },
  "tags": []
}