{
  "id": 45098,
  "star": 1,
  "name": "寄江夏仁公",
  "dynasty": "唐代",
  "content": "寺阁高连黄鹤楼，檐前槛底大江流。几因秋霁澄空外， <br> 独为诗情到上头。白日有馀闲送客，紫衣何啻贵封侯。 <br> 别来多少新吟也，不寄南宗老比丘。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}