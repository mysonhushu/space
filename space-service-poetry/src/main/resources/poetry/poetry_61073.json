{
  "id": 61073,
  "star": 1,
  "name": "转调二郎神（三和）",
  "dynasty": "宋代",
  "content": "一筇两屦，导从比、在京差省。更不草白麻，不批黄敕，稍觉心清力省。幸有善和书堪读，何必然藜芸省。且阁起庄骚，专看老易，课程尤省。 <br> 梦境。槐阴禁苑，药翻纶省。纸裹里，有青铜钱三百，送与酒家展省。吊李白坟，挂徐君剑，零落端平同省端平乙未，李元善为都官，徐直翁为司封，余为侍右，同在南廊。仅留得、老子婆娑，怎不拂衣华省。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}