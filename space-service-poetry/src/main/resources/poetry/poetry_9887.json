{
  "id": 9887,
  "star": 1,
  "name": "奉和常阁老晚秋集贤院即事，寄赠徐、薛二侍郎",
  "dynasty": "唐代",
  "content": "秘殿掖垣西，书楼苑树齐。秋烟凝缥帙，晓色上璇题。 <br> 门接承明近，池连太液低。疏钟文马驻，繁叶彩禽栖。 <br> 职美纶将綍，荣深组及珪。九霄偏眷顾，三事早提携。 <br> 对案临青玉，窥书捧紫泥。始欢新遇重，还惜旧游暌。 <br> 左宦登吴岫，分家渡越溪。赋中频叹鵩，卜处几听鸡。 <br> 望阙应多恋，临津不用迷。柏梁思和曲，朝夕候金闺。",
  "poet": {
    "id": 2933,
    "star": 0,
    "name": "包佶",
    "desc": "包佶，生卒年不详。唐代诗人。字幼正、闰州延陵（今江苏省丹阳市）人。历任秘书监、刑部侍郎、谏议大夫、御史中丞，居官严正，所至有声。因疾辞官，卒于故里。封丹阳郡公。天宝六年及进士第。累官谏议大夫，坐善元载贬岭南。刘晏奏起为汴东两税使。晏罢，以佶充诸道盐铁轻货钱物使。迁刑部侍郎，改秘书监，封丹阳郡公，居官谨确，所在有声。佶天才赡逸，气宇清深，心醉古经，神和《大雅》，诗家老斫（音卓，指技艺精湛、经验丰富）。与刘长卿、窦叔向诸公皆莫逆之爱，晚岁沾风痹之疾，辞宠乐高，不及荣利。"
  },
  "tags": []
}