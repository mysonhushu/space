{
  "id": 67364,
  "star": 2,
  "name": "念奴娇",
  "dynasty": "宋代",
  "content": "暑尘收尽，快晚来急雨，一番初过。是处凉飙回爽气，直把残云吹破。星律飞流，银河摇荡，只恐冰轮堕。云梯稳上，琼楼今夜无锁。 <br>便觉浮世卑沈，回翔偃薄，似蚁空旋磨。想得九天高绝处，不比人间更火。独立乾坤，浩歌春雪，可惜无人和。广寒宫里，有谁潇洒如我。",
  "poet": {
    "id": 0,
    "star": 0,
    "name": "游子西"
  },
  "tags": []
}