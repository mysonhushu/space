{
  "id": 53782,
  "star": 1,
  "name": "祝英台",
  "dynasty": "宋代",
  "content": "宝蟾明，朱阁静，新燕近帘语。还记元宵，灯火小桥路。逢迎春笋柔微，凌波纤稳，诮不顾、斗斜三鼓。 <br> 甚无据。谁信一霎是春，莺声留不住。柳色苔痕，风雨暗花圃。细看罗带银钩，绡巾香泪，算不枉、那时分付。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}