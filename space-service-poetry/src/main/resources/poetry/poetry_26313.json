{
  "id": 26313,
  "star": 1,
  "name": "瀑布寺贞上人院",
  "dynasty": "唐代",
  "content": "林疏多暮蝉，师去宿山烟。古壁灯熏画，秋琴雨润弦。 <br> 竹间窥远鹤，岩上取寒泉。西岳沙房在，归期更几年。",
  "poet": {
    "id": 1269,
    "star": 0,
    "name": "郑巢",
    "desc": "郑巢，[唐]（约公元八六七年前后在世）字不祥，钱塘人。生卒年均不详，约唐懿宗咸通中前后在世。大中间，举进士。姚合为杭州刺史，巢献诗游其门馆。合颇奖重，凡登览燕集，巢常在侧。后不仕而终。巢著有诗一卷，《唐才子传》传于世。"
  },
  "tags": []
}