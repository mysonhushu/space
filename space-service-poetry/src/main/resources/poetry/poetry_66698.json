{
  "id": 66698,
  "star": 1,
  "name": "念奴娇（菊）",
  "dynasty": "宋代",
  "content": "楚天霜晓，看老来秋圃，寒花犹在。金阙栽培端正色，全胜东篱风采。雅韵清虚，幽香淡泊，惟有陶家爱。同他尘世，落红愁处如海。 <br> 多少风雨飘摇，夫君何素，晚节应难改。休道三闾曾旧识，轻把木兰相对。延桂同盟，索梅为友，不复娇春态。年年秋后，笑观芳草萧艾。",
  "poet": {
    "id": 2774,
    "star": 0,
    "name": "郑清之",
    "image": "http://img.gushiwen.org/authorImg/zhengqingzhi.jpg",
    "desc": "郑清之（1176—1251）南宋大臣。初名燮，字德源、文叔，别号安晚，庆元道鄞县（今浙江宁波）人。嘉泰二年进士及第。历官光禄大夫，左、右丞相，太傅，卫国公（齐国公）等。淳祐末年，元兵大举侵宋，郑清之进十龟元吉箴劝帝励精图治，未能实施，而后退仕隐居，諡忠定，著有《安晚集》六十卷。"
  },
  "tags": []
}