{
  "id": 59246,
  "star": 1,
  "name": "念奴娇",
  "dynasty": "宋代",
  "content": "晚天清楚，扫太虚纤翳，凉生江曲。四顾青冥天地阔，惟有残霞孤鹜。山气凝蓝，汀烟引素，竦竦浮群木。白苹风定，波澄万顷寒玉。 <br> 时有一叶渔舟，收纶垂钓，来往何幽独。短发萧萧襟袖冷，便觉都无袢溽。曳杖归来，夜深人悄，月照鳞鳞屋。藤床一枕，迥然清梦无俗。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}