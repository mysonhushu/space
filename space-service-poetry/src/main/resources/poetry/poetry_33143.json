{
  "id": 33143,
  "star": 1,
  "name": "论政",
  "dynasty": "唐代",
  "content": "贤哉三握发，为有天下忧。孙弘不开阁，丙吉宁问牛。 <br> 内政由股肱，外政由诸侯。股肱政若行，诸侯政自修。 <br> 一物不得所，蚁穴满山丘。莫言万木死，不因一叶秋。 <br> 朱云若不直，汉帝终自由。子婴一失国，渭水东悠悠。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}