{
  "id": 44099,
  "star": 1,
  "name": "读《玄宗幸蜀记》",
  "dynasty": "唐代",
  "content": "宋璟姚崇死，中庸遂变移。如何游万里，只为一胡儿。 <br> 泣溻乾坤色，飘零日月旗。火从龙阙起，泪向马嵬垂。 <br> 始忆张丞相，全师郭子仪。百官皆剽劫，九庙尽崩隳。 <br> 尘扑银轮暗，雷奔栈阁危。幸臣方赐死，野老不胜悲。 <br> 及溜飘沦日，行宫寂寞时。人心虽未厌，天意亦难知。 <br> 圣两归丹禁，承乾动四夷。因知纳谏诤，始是太平基。 ",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}