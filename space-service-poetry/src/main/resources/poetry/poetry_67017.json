{
  "id": 67017,
  "star": 1,
  "name": "隔浦莲（荷花）",
  "dynasty": "宋代",
  "content": "瑶妃香透袜冷。伫立青铜镜。玉骨清无汗，亭亭碧波千顷。云水摇扇影。炎天永。一国清凉境。晚妆靓。微酣不语，风流幽恨谁省。沙鸥少事，看到睡鸳双醒。兰棹歌遥隔浦应。催暝。藕丝萦断归艇。",
  "poet": {
    "id": 1162,
    "star": 0,
    "name": "黄载",
    "desc": "黄载：词作家，具体生平不详，诗词以描写山水、花鸟为主，类似于唐代的田园派。全宋词收录其词五首《画锦堂》（牡丹）、《隔浦莲》（荷花）、《洞仙歌》、《孤鸾》、《东风第一枝》（探梅），其中以《隔浦莲》荷花最为出名。"
  },
  "tags": []
}