{
  "id": 58539,
  "star": 1,
  "name": "念奴娇",
  "dynasty": "宋代",
  "content": "水空高下，望沈沈一色，浑然苍碧。天籁不鸣凉有露，金气横秋寂寂。玉宇琼楼，望中何处，月到天中极。御风归去，不愁衣袂无力。 <br> 此夜飘泊孤篷，短歌谁和，自笑狂踪迹。咫尺蓝桥仙路远，窅窅云英消息。疏影婆娑，恍然身世，我是尊前客。一声＿怨，倚楼谁弄长笛。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}