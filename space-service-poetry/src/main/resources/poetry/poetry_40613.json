{
  "id": 40613,
  "star": 1,
  "name": "晚眺",
  "dynasty": "唐代",
  "content": "倚杖残秋里，吟中四顾频。西风天际雁，落日渡头人。 <br> 草色衰平野，山阴敛暮尘。却寻苔径去，明月照村邻。",
  "poet": {
    "id": 751,
    "star": 0,
    "name": "孟宾于",
    "desc": "孟宾于，字国仪，号玉峰叟（《江南野录》卷八），连州（今属广东）人。后晋天福九年（九四四）进士（王禹称《孟水部诗集序》）。曾受孟氏辟，为零陵从事。南唐时，授丰城簿，迁淦阳令。宋太宗太平兴国中，归老连上（《诗话总龟》前集卷五引《雅言系述》）。年八十三卒。有《金鳖集》，已佚。《南唐书》卷二三有传。"
  },
  "tags": []
}