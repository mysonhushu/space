{
  "id": 68151,
  "star": 1,
  "name": "沁园春（寿杨师参十月生，次日子之官）",
  "dynasty": "宋代",
  "content": "摘玉蕊梅，泛金叶蕉，祝公寿龄。算今年比似，常年更别，翠烟红雾，香霭门屏。凤诏云霄，龙光牛斗，辉射南州孺子亭。看看是，伴元戎小队，花柳郊垌。 <br> 传家有子明经。浑不要黄金遗满籝。向月中传与，一枝仙桂，斓斑衣上，更著袍青。明日瓜期，今朝椿寿，好醉芝兰玉树庭。公知否，老人星一点，映泰阶星。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}