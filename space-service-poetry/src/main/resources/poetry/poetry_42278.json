{
  "id": 42278,
  "star": 1,
  "name": "贡院楼北新栽小松",
  "dynasty": "唐代",
  "content": "爱此凌霜操，移来独占春。贞心初得地，劲节始依人。 <br> 笼月烟犹薄，当轩色转新。枝低无宿羽，叶静不留尘。 <br> 每与芝兰近，常惭雨露均。幸因逢顾盼，生植及兹辰。",
  "poet": {
    "id": 2411,
    "star": 0,
    "name": "钱众仲",
    "desc": "钱众仲，生卒年、籍贯皆不详。宪宗元和二年(807)登进士第。事迹见《登科记考》卷一七。《全唐诗》存诗2首。"
  },
  "tags": []
}