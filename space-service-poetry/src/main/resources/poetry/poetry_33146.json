{
  "id": 33146,
  "star": 5,
  "name": "古乐府",
  "dynasty": "唐代",
  "content": "对酒弹古琴，弦中发新音。新音不可辨，十指幽怨深。 <br> 妾颜不自保，四时如车轮。不知今夜月，曾照几时人。 <br> 露滴芙蓉香，香销心亦死。良时无可留，残红谢池水。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}