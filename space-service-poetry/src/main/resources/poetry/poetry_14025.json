{
  "id": 14025,
  "star": 1,
  "name": "秋日洛阳官舍寄上水部家兄",
  "dynasty": "唐代",
  "content": "洛阳归老日，此县忽为君。白发兄仍见，丹诚帝岂闻。 <br> 九衢横逝水，二室散浮云。屈指豪家尽，伤心要地分。 <br> 禁中周几鼎，源上汉诸坟。貔虎今无半，狐狸宿有群。 <br> 威声惭北部，仁化乐南薰。野檗饥来食，天香静处焚。 <br> 壮年唯喜酒，幼学便诃文。及尔空衰暮，离忧讵可闻。",
  "poet": {
    "id": 2265,
    "star": 0,
    "name": "窦牟",
    "desc": "窦牟（749－822）字贻周，扶风平陵（今陕西咸阳）人。贞元进士，历任留守判官。尚书都官郎中，泽州刺史，终国子司业。历河阳、昭义从事，检校水部郎中，赐绯，再为留守判官。入为都官郎中，出为泽州刺史，入为国子祭酒。长庆二年卒，时年七十四。子周余，大中年秘书监。"
  },
  "tags": []
}