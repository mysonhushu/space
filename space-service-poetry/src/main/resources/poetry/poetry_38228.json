{
  "id": 38228,
  "star": 1,
  "name": "哭方玄英先生",
  "dynasty": "唐代",
  "content": "牛斗文星落，知是先生死。湖上闻哭声，门前见弹指。 <br> 官无一寸禄，名传千万里。死著弊衣裳，生谁顾朱紫。 <br> 我心痛其语，泪落不能已。犹喜韦补阙，扬名荐天子。",
  "poet": {
    "id": 2245,
    "star": 0,
    "name": "孙郃",
    "desc": "孙郃，男，生卒年均不详，约公元九〇六年（唐朝末）前后在世，字希韩，浙江台州仙居人。公元八九七年（乾宁四年）登进士及第。好荀、扬、孟之书。官校书郎，河南府文学。朱温篡唐，归隐。新唐书艺文志录有孙氏文纂四十卷，孙氏小集三卷，传于世。"
  },
  "tags": []
}