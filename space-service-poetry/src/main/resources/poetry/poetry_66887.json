{
  "id": 66887,
  "star": 2,
  "name": "沁园春（用履齐多景楼韵）",
  "dynasty": "宋代",
  "content": "万里飘萍，送江入海，过古润州。正羁怀无奈，凭高纵览，濛濛烟雨，簇簇渔舟。南北区分，江山形胜，忧愤令人扶上楼。沉凝久，任斜飞雪片，急洒貂裘。 <br> 英风追想孙刘。似黑白两奁棋未收。把烟霞饶与，坡仙米老，丹青难觅，摩诘营邱。斗野号风，海门残照，长与人间管领愁。凭谁问，借天河一挽，洗甲兵休。",
  "poet": {
    "id": 2490,
    "star": 0,
    "name": "程公许",
    "desc": "程公许（？—1251），字季与，一字希颖，号沧州。南宋眉州眉山（今属四川）人，一说叙州宣化（今四川宜宾西北）人。嘉定进士。历官著作郎、起居郎，数论劾史嵩之。后迁中书舍人，进礼部侍郎，又论劾郑清之。屡遭排挤，官终权刑部尚书。有文才，今存《沧州尘缶编》。"
  },
  "tags": []
}