{
  "id": 13977,
  "star": 1,
  "name": "贞懿皇后挽歌三首（今存二首）",
  "dynasty": "唐代",
  "content": "二陵恭妇道，六寝盛皇情。礼逊生前贵，恩追殁后荣。 <br> 幼王亲捧土，爱女复边茔。东望长如在，谁云向玉京。 <br> 后庭攀画柳，上陌咽清笳。命妇羞蘋叶，都人插柰花。 <br> 寿宫星月异，仙路往来赊。纵有迎仙术，终悲隔绛纱。",
  "poet": {
    "id": 2341,
    "star": 0,
    "name": "窦叔向",
    "image": "http://img.gushiwen.org/authorImg/doushuxiang.jpg",
    "desc": "窦叔向　[唐]（约公元七六九年前后在世）字遗直，京兆金城人。（旧唐书作扶风平陵人。此从新唐书） 学识：文学家。 家庭出身：官宦之家，同昌司马窦亶之子。生卒年均不详，约唐代宗大历四年前后在世。以工诗称。大历初，登进士第。少与常衮同灯火，及衮为相，引擢左拾遗，内供奉。及坐贬，亦出为溧水令。卒，赠工部尚书。五子群、常、牟、庠、巩，皆工词章，有《联珠集》行于时。叔向工五言，名冠时辈。集七卷，今存诗九首。《新唐书艺文志》传于世。代表作品：《贞懿皇后挽歌》、《夏夜宿表兄话旧》等。"
  },
  "tags": []
}