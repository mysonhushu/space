{
  "id": 53516,
  "star": 1,
  "name": "永遇乐（为洛滨横山作）",
  "dynasty": "宋代",
  "content": "飞观横空，众山绕甸，江面相照。曲槛披风，虚檐挂月，据尽登临要。有时巾履，访公良夜，坐我半天林杪。揽浮丘、飘飘衣袂，相与似游蓬岛。 <br> 主人胜度，文章英妙，合住北扉西沼。何事十年，风洒露沐，不厌江山好。曲屏端有，吹箫人在，同倚暮云清晓。乘除了、人间宠辱，付之一笑。",
  "poet": {
    "id": 120,
    "star": 0,
    "name": "张元干",
    "image": "http://img.gushiwen.org/authorImg/zhangyuangan.jpg",
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。"
  },
  "tags": []
}