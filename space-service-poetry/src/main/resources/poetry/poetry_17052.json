{
  "id": 17052,
  "star": 1,
  "name": "送别沅泛",
  "dynasty": "唐代",
  "content": "念尔强学殖，非贯早从师。温温禀义方，慥慥习书诗。 <br> 计偕来上国，宴喜方怡怡。经术既修明，艺文亦葳蕤。 <br> 伊予谅无取，琐质荷洪慈。偶来贰仪曹，量力何可支。 <br> 废业固相受，避嫌诚自私。徇吾刺促心，婉尔康庄姿。 <br> 古人贵直道，内讼乖坦夷。用兹处大官，无乃玷清时。 <br> 羸车出门去，怅望交涕洟。琢磨贵分阴，岁月若飙驰。 <br> 千里起足下，丰年系镃dQ.苟令志气坚，伫见缨珮随。 <br> 斑斓五彩服，前路春物熙。旧游忆江南，环堵留蓬茨。 <br> 湖水白于练，莼羹细若丝。别来十三年，梦寐时见之。 <br> 宠荣忽逾量，荏苒不自知。晨兴愧华簪，止足为灵龟。 <br> 遐路各自爱，大来行可期。青冥在目前，努力调羽仪。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}