{
  "id": 39155,
  "star": 1,
  "name": "新葺茆堂",
  "dynasty": "唐代",
  "content": "剪竹诛茆就水滨，静中还得保天真。只闻神鬼害盈满， <br> 不见古今争贱贫。树影便为廊庑屋，草香权当绮罗茵。 <br> 阶前一片泓澄水，借与汀禽活紫鳞。 <br> 耨水耕山息故林，壮图嘉话负前心。素丝鬓上分愁色， <br> 络纬床头和苦吟。笔研不才当付火，方书多诳罢烧金。 <br> 同年二十八君子，游楚游秦断好音。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}