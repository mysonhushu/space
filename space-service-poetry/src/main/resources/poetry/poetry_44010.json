{
  "id": 44010,
  "star": 1,
  "name": "上杜使君",
  "dynasty": "唐代",
  "content": "为鱼须处海，为木须在岳。一登君子堂，顿觉心寥廓。 <br> 右听青女镜，左听宣尼铎。政术似蒲卢，诗情出冲漠。 <br> 从来苦清苦，近更加澹薄。讼庭何所有，一只两只鹤。 <br> 烟霞色拥墙，禾黍香侵郭。严霜与美雨，皆从二天落。 <br> 苍生苦疮痍，如何尽消削。圣君新雨露，更作谁恩渥。 <br> 即捉五色笔，密勿金銮角。即同房杜手，把乾坤橐籥. <br> 休说卜圭峰，开门对林壑。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}