{
  "id": 67082,
  "star": 1,
  "name": "壶中天（寿致政邑宰六十三，子任尉，孙领荐）",
  "dynasty": "宋代",
  "content": "昔时彭祖，闻道有、八百穹崇遐寿。屈指我公今几许，历岁才方七九。七百修龄，更三十七，犹是公之有。此逢诞节，盖须来献尊酒。 <br> 好是子舍孙枝，居官领荐，迭复青毰旧。陶令解龟何太早，去作幔亭仙友。只恐九重，思贤梦觉，未屈调羹手。周公居左，鲁公还是居右。",
  "poet": {
    "id": 0,
    "star": 0,
    "name": "翁定"
  },
  "tags": []
}