{
  "id": 45624,
  "star": 1,
  "name": "同刘主簿承介建昌江泛舟作",
  "dynasty": "唐代",
  "content": "吾友从吏隐，和光心杳然。鸣琴正多暇，啸侣浮清川。 <br> 风霁远澄映，昭昭涵洞天。坐惊众峰转，乃觉孤舟迁。 <br> 崖屿非一状，差池过目前。徘徊白日暮，月色江中鲜。 <br> 真兴殊未已，滔滔且溯沿。时歌沧浪曲，或诵逍遥篇。 <br> 酣畅迷夜久，迟迟方告旋。此时无相与，其旨在忘筌。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}