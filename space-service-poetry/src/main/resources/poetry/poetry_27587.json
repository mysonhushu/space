{
  "id": 27587,
  "star": 1,
  "name": "朱坡",
  "dynasty": "唐代",
  "content": "下杜乡园古，泉声绕舍啼。静思长惨切，薄宦与乖暌。 <br> 北阙千门外，南山午谷西。倚川红叶岭，连寺绿杨堤。 <br> 迥野翘霜鹤，澄潭舞锦鸡。涛惊堆万岫，舸急转千溪。 <br> 眉点萱牙嫩，风条柳幄迷。岸藤梢虺尾，沙渚印麑蹄。 <br> 火燎湘桃坞，波光碧绣畦。日痕縆翠巘，陂影堕晴霓。 <br> 蜗壁斓斑藓，银筵豆蔻泥。洞云生片段，苔径缭高低。 <br> 偃蹇松公老，森严竹阵齐。小莲娃欲语，幽笋稚相携。 <br> 汉馆留馀趾，周台接故蹊。蟠蛟冈隐隐，班雉草萋萋。 <br> 树老萝纡组，岩深石启闺。侵窗紫桂茂，拂面翠禽栖。 <br> 有计冠终挂，无才笔谩提。自尘何太甚，休笑触藩羝。",
  "poet": {
    "id": 211,
    "star": 0,
    "name": "杜牧",
    "image": "http://img.gushiwen.org/authorImg/dumu.jpg",
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。"
  },
  "tags": []
}