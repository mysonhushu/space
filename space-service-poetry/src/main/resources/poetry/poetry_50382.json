{
  "id": 50382,
  "star": 1,
  "name": "吊严陵",
  "dynasty": "宋代",
  "content": "蕙兰香泛，孤屿潮平，惊鸥散雪。迤逦点破，澄江秋色。瞑霭向敛，疏雨乍收，染出蓝峰千尺。渔舍孤烟锁寒碛。画鹢翠帆旋解，轻舣晴霞岸侧。正念往悲酸，忆乡惨切。何处引羌笛。 <br> 追惜。当时富春佳地，严光钓址空遗迹。华星沈后，扁舟泛去，萧洒闲名图籍。离觞吊终寓目，意断魂消泪滴。渐洞天晚，回首暮云千古碧。",
  "poet": {
    "id": 617,
    "star": 0,
    "name": "李甲",
    "desc": "李甲，字景元，华亭（今上海松江）人。善画翎毛，兼工写竹。见《画继》卷三、《画史会要》卷二。《宋诗纪事补遗》中曾记述，李景元在元符（1098—1100）年间曾任武康县令；词存九首，见《乐府雅词》卷下。"
  },
  "tags": []
}