{
  "id": 64450,
  "star": 1,
  "name": "摸鱼儿（用前韵调敬德）",
  "dynasty": "宋代",
  "content": "甚平生、风流谢客，刀头梦送酸楚。不堪又得花间曲，猛忆云英霜杵。闲情赋。谁催就月明，云鬓犀梳吐。才情几许。待遗策重来，吹箫一弄，鸾凤共轻举。 <br> 留春住。买得绿波南浦。黄金□散如土。蔷薇洞口三生路。无奈春光顿阻。新□绪。也待见东邻，花艳墙低处。东风看取。便娇送飞梭，半摧编贝，笑咏尚高古。",
  "poet": {
    "id": 753,
    "star": 0,
    "name": "刘将孙",
    "image": "http://img.gushiwen.org/authorImg/liujiangsun.jpg",
    "desc": "刘将孙（1257—？）字尚友，庐陵（今江西吉安）人，刘辰翁之子。尝为延平教官、临江书院山长。事迹见《新元史。刘辰翁传》。有《养吾斋集》四十卷，久佚。《四库总目提要》云：“将孙以文名于宋末，濡染家学，颇习父风，故当时有小须之目。”《彊村丛书》辑有《养吾斋诗馀》一卷。"
  },
  "tags": []
}