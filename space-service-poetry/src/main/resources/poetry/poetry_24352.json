{
  "id": 24352,
  "star": 1,
  "name": "野田行",
  "dynasty": "唐代",
  "content": "风昏昼色飞斜雨，冤骨千堆髑髅语。八纮牢落人物悲， <br> 是个田园荒废主。悲嗟自古争天下，几度乾坤复如此。 <br> 秦皇矻矻筑长城，汉祖区区白蛇死。野田之骨兮又成尘， <br> 楼阁风烟兮还复新。愿得华山之下长归马， <br> 野田无复堆冤者。",
  "poet": {
    "id": 2779,
    "star": 0,
    "name": "张碧",
    "desc": "张碧，字太碧，唐末诗人，里居及生卒年均不详。屡举进士不第，寄情诗酒，慕李太白之高致，其诗风受李白、李贺、贯休影响较深。擅长古风，多抨击黑暗现实，同情人民疾苦，有《张碧歌诗集》一卷。其子张瀛，亦擅诗，事五代南汉，官至曹郎。旧说张碧为唐德宗贞元中人，孟郊推重其诗，当误。 参陈尚君《张碧生活时代考》（载《文学遗产》1992年第3期），另参《唐才子传校笺》第五册第223页。"
  },
  "tags": []
}