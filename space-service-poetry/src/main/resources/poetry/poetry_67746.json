{
  "id": 67746,
  "star": 1,
  "name": "多丽",
  "dynasty": "宋代",
  "content": "帝城春，玉堂深处飞烟。想圣人、恩隆内职，左珰押赐传宣。彩衣明、瑶觞膝下，花昼永、锦瑟尊前。富贵从来，功名余事，鼎彝勒遍笔如椽。向中禁、琐窗偷觑，王母语当年。清平世，衣冠是谁，三世甘泉。 <br> 记年时、翘才献寿，小诗曾涴苔笺。望三槐、云霞交映，照五彩、衮绣相鲜。当日非谀，如今方信，门人称颂是师言。况自有、两宫醲眷，卜梦亦徒然。看指日，鼎新化炉，一气陶甄。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}