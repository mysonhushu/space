{
  "id": 15746,
  "star": 2,
  "name": "北邙行（一作北邙山）",
  "dynasty": "唐代",
  "content": "北邙山头少闲土，尽是洛阳人旧墓。旧墓人家归葬多， <br> 堆著黄金无买处。天涯悠悠葬日促，冈坂崎岖不停毂。 <br> 高张素幕绕铭旌，夜唱挽歌山下宿。洛阳城北复城东， <br> 魂车祖马长相逢。车辙广若长安路，蒿草少于松柏树。 <br> 涧底盘陀石渐稀，尽向坟前作羊虎。谁家石碑文字灭， <br> 后人重取书年月。朝朝车马送葬回，还起大宅与高台。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}