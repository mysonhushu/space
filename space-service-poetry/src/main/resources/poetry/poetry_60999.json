{
  "id": 60999,
  "star": 2,
  "name": "水调歌头（十三夜，同官载酒相别，不见月作）",
  "dynasty": "宋代",
  "content": "怪事广寒殿，此夕不开关。林间乌鹊贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。 <br> 酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}