{
  "id": 66238,
  "star": 1,
  "name": "水调歌头（温陵东湖次陈休齐体仁韵）",
  "dynasty": "宋代",
  "content": "潇潇东湖上，夜雨洗清秋。朝来尘霁，凝望千里兴悠悠。山色揉蓝深染，波影青铜新铸，□冷翠光浮。蓑笠真吾事，聊整钓鱼钩。坐中客，凌王谢，更风流。一觞一咏，豪俊谈笑气吞牛。花月连环长好，到处名园池□，遇景且遨游。试问陶元亮，底事赋归休。",
  "poet": {
    "id": 2163,
    "star": 0,
    "name": "林淳",
    "desc": "林淳约公元一一二六年前后在世字太冲，三山人。生卒年均不详，约北宋末前后在世。生平事迹亦无考。工词，有定斋诗余一卷，《文献通考》传于世。"
  },
  "tags": []
}