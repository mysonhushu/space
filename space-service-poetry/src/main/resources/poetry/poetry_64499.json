{
  "id": 64499,
  "star": 1,
  "name": "转调满庭芳",
  "dynasty": "宋代",
  "content": "风急霜浓，天低云淡，过来孤雁声切。雁儿且住，略听自家说。你是离群到此，我共那人才相别。松江岸，黄芦影里，天更待飞雪。 <br> 声声肠欲断，和我也、泪珠点点成血。一江流水，流也呜咽。告你高飞远举，前程事、永没磨折。须知道、飘零聚散，终有见时节。",
  "poet": {
    "id": 0,
    "star": 0,
    "name": "刘焘"
  },
  "tags": []
}