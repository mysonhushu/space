{
  "id": 45309,
  "star": 1,
  "name": "观李琼处士画海涛",
  "dynasty": "唐代",
  "content": "巨鳌转侧长鰌翻，狂涛颠浪高漫漫。李琼夺得造化本， <br> 都卢缩在秋毫端。一挥一画皆筋骨，滉漾崩腾大鲸臬。 <br> 叶扑仙槎摆欲沉，下头应是骊龙窟。昔年曾要涉蓬瀛， <br> 唯闻撼动珊瑚声。今来正叹陆沉久，见君此画思前程。 <br> 千寻万派功难测，海门山小涛头白。令人错认钱塘城， <br> 罗刹石底奔雷霆。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}