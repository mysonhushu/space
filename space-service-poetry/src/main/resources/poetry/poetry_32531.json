{
  "id": 32531,
  "star": 1,
  "name": "恃宠",
  "dynasty": "唐代",
  "content": "二月树色好，昭仪正骄奢。恐君爱阳艳，斫却园中花。 <br> 三十六宫女，髻鬟各如鸦。君王心所怜，独自不见瑕。 <br> 台上红灯尽，未肯下金车。一笑不得所，尘中悉无家。 <br> 飞燕身更轻，何必恃容华。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}