{
  "id": 66534,
  "star": 1,
  "name": "瑞鹤仙（秋思）",
  "dynasty": "宋代",
  "content": "风传秋信至。颤叶叶庭梧，飘零阶砌。年华迅流水。况荣枯翻手，存亡弹指。谁编故纸。论古往、英雄斗智。在当时、唤做功名，到此尽成闲气。 <br> 芏为行客，死乃归人，世同驿邸。十步九计。空捞攘，谩儿戏。忍都将、有限光阴萦绊，趁逐无穷天地。我真须、跳出樊笼，做个俏底。",
  "poet": {
    "id": 2026,
    "star": 0,
    "name": "吴礼之",
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。"
  },
  "tags": []
}