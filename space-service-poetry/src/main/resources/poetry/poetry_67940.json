{
  "id": 67940,
  "star": 4,
  "name": "水调歌头",
  "dynasty": "宋代",
  "content": "英荚才开六，宝历已当千。人间收尽繁溽，凉意入虞弦。尽道荐衡交剡，更值生申佳节，喜色动闾阎。终夜望银汉，文宿贯台躔。 <br> 定燕秦，封晋魏，信当然。处处红莲开幕，曹掾岂能淹。见说玉堂飞诏，已许金闺通籍，蓬岛伴神仙。来岁寿卮酒，应醉御炉烟。",
  "poet": {
    "id": 2293,
    "star": 0,
    "name": "华岳",
    "desc": "华岳，南宋诗人。生卒年不详，字子西，贵池（今属安徽）人。因读书于贵池齐山翠微亭，自号翠微，武学生。开禧元年（1205）因上书请诛韩侂胄、苏师旦，下建宁（今福建建瓯）狱。韩侂胄诛，放还。嘉定十年(1217)，登武科第一，为殿前司官属。密谋除去丞相史弥远，下临安狱，杖死东市。其诗豪纵，有《翠微北征录》。"
  },
  "tags": []
}