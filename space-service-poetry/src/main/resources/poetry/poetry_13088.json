{
  "id": 13088,
  "star": 1,
  "name": "情人玉清歌（一作张南容诗）",
  "dynasty": "唐代",
  "content": "洛阳有人名玉清，可怜玉清如其名。善踏斜柯能独立， <br> 婵娟花艳无人及。珠为裙，玉为缨。临春风，吹玉笙。 <br> 悠悠满天星。黄金阁上晚妆成，云和曲中为曼声。 <br> 玉梯不得蹈，摇袂两盈盈。城头之日复何情。",
  "poet": {
    "id": 2652,
    "star": 0,
    "name": "毕耀",
    "desc": "毕耀，生卒年待考，唐朝人。一名毕曜。官监察御史，与杜甫友善，后流黔中，能诗，见《纪事》二六，《全唐诗》收其诗三首，杜甫与之赠答计有集六《幅侧行赠毕四》、《赠毕四曜》，八《秦州见救目薛三璩授司议郎毕四曜除监察与二子有故远喜迁宫兼述索居凡三十韵》等。"
  },
  "tags": []
}