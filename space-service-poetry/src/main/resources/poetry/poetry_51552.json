{
  "id": 51552,
  "star": 1,
  "name": "西江月（长安秋夜与诸君饮，分题作）",
  "dynasty": "宋代",
  "content": "雨后夹衣初冷，霜前细菊浑斑。觚棱清月绣团环。万里长安秋晚。 <br> 槽下内家玉滴，盘中江国金丸。春容著面作微殷。烛影红摇醉眼。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}