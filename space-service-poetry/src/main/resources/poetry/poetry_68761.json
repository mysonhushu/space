{
  "id": 68761,
  "star": 1,
  "name": "念奴娇",
  "dynasty": "宋代",
  "content": "吾今老矣。好归来、了取青山活计。甲子一周余半纪，谙尽人间物理。婚嫁随缘，田舍粗给，知足生惭愧。心田安逸，自然绰有余地。 <br> 还是初度来临，葛巾野服，不减貂蝉贵。门外风波烟浪恶，我已收心无累。弟劝兄酬，儿歌女舞，落得醺醺醉。满堂一笑，大家百二十岁。",
  "poet": {
    "id": 0,
    "star": 0,
    "name": "赵龙图"
  },
  "tags": []
}