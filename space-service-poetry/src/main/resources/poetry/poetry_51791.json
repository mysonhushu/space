{
  "id": 51791,
  "star": 1,
  "name": "念奴娇",
  "dynasty": "宋代",
  "content": "片帆暮落，正前村梅蕊，愁人如雪。东陌西溪长记得，疏影横斜时节。六出冰姿，玉人微步，笑里轻轻折。兰房沈醉，暗香曾共私窃。 <br> 回头万水千山，一枝重见处，离肠千结。料想临鸾消瘦损，时把啼红偷浥。怎得伊来，许多幽恨，共捻青梢说。如今千里，断魂空对明月。",
  "poet": {
    "id": 2759,
    "star": 0,
    "name": "曾纡",
    "desc": "曾纡（1073-1135）字公衮，晚号空青先生。江西临川南丰人。北宋丞相曾布第四子。曾布第四子，曾巩之侄。北宋末南宋初散文家、诗人、书法家。"
  },
  "tags": []
}