{
  "id": 56837,
  "star": 1,
  "name": "水调歌头（秋日登浮远堂作）",
  "dynasty": "宋代",
  "content": "一叶下林表，秋色满蘅皋。江风吹雨初过，天宇一何高。蜡屐径来堂上，倚杖＿然长啸，万里看云涛。逸兴浩无际，安得驾灵鳌。 <br> 叹吾生，天地里，一秋毫。江山如传，古来阅尽几英豪。回首只今何在，举目依然风景，此意属吾曹。欲去重惆怅，松径冷萧骚。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}