{
  "id": 67062,
  "star": 1,
  "name": "沁园春（饯郑金部去国）",
  "dynasty": "宋代",
  "content": "谷口高人，偶溯明河，近尺五天。见紫霄宫阙，空中突兀，玉皇姬侍，云里蹁跹。滴露研朱，披肝作纸，细写灵均孤愤篇。排云叫，奈大钧不管，沙界三千。 <br> 语高天上惊传。早斥去人间伴谪仙。念赤城丹籍，香名空在，蓬莱弱水，欲到无缘。还倚枯槎，飘然归去，回首清都若个边。家山好，有一湾风月，小小渔船。",
  "poet": {
    "id": 1594,
    "star": 0,
    "name": "黄师参",
    "desc": "黄师参，男，中国三山（今福州市）人，诗人。师参字子鲁，号鲁庵。嘉定十三年（1220）进士。官国子学正、南剑州添差通判。许应龙东涧集卷六有黄师参转一官制。事见 《淳熙三山志》 卷三二。"
  },
  "tags": []
}