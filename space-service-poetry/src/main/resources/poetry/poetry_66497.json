{
  "id": 66497,
  "star": 1,
  "name": "水调歌头（武昌南楼落成，次王漕韵）",
  "dynasty": "宋代",
  "content": "抚景几今古，遗恨此江山。百年形胜，但见幽草杂枯菅。多少名流登览，赖有神扶坏栋，诗墨尚斑斑。风月要磨洗，顾我已衰颜。 <br> 擎天手，携玉斧，到江干。一新奇观，领客觞咏有馀闲。烟草半川开霁，城郭两州相望，都在画屏间。便拟骑黄鹄，直上扣云关。",
  "poet": {
    "id": 2897,
    "star": 0,
    "name": "李廷忠",
    "desc": "李廷忠，（1154-1218）字居厚，号橘山，于潜人，为唐汝阳王李琎之后。淳熙八年（公元一一八一年）进士。历无为教官，旌德知县。终于夔（kui）州（治在今重庆市奉节）安抚、朝散郎直秘阁。子二：时免、时英。廷忠著有《洞霄诗集》，今不传；又有《橘山四六集》二十卷，《四库总目》及乐府一卷，行于世。"
  },
  "tags": []
}