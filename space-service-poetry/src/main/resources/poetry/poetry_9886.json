{
  "id": 9886,
  "star": 1,
  "name": "近获风痹之疾，题寄所怀",
  "dynasty": "唐代",
  "content": "病夫将已矣，无可答君恩。衾枕同羁客，图书委外孙。 <br> 久来从吏道，常欲奉空门。疾走机先息，欹行力渐烦。 <br> 无医能却老，有变是游魂。鸟宿还依伴，蓬飘莫问根。 <br> 寓形齐指马，观境制心猿。唯借南荣地，清晨暂负暄。",
  "poet": {
    "id": 2933,
    "star": 0,
    "name": "包佶",
    "desc": "包佶，生卒年不详。唐代诗人。字幼正、闰州延陵（今江苏省丹阳市）人。历任秘书监、刑部侍郎、谏议大夫、御史中丞，居官严正，所至有声。因疾辞官，卒于故里。封丹阳郡公。天宝六年及进士第。累官谏议大夫，坐善元载贬岭南。刘晏奏起为汴东两税使。晏罢，以佶充诸道盐铁轻货钱物使。迁刑部侍郎，改秘书监，封丹阳郡公，居官谨确，所在有声。佶天才赡逸，气宇清深，心醉古经，神和《大雅》，诗家老斫（音卓，指技艺精湛、经验丰富）。与刘长卿、窦叔向诸公皆莫逆之爱，晚岁沾风痹之疾，辞宠乐高，不及荣利。"
  },
  "tags": []
}