{
  "id": 51721,
  "star": 1,
  "name": "江城子（和无言雪词）",
  "dynasty": "宋代",
  "content": "飞身疑到广寒宫。玉花中。兴何穷。酒贵旗亭，谁是惜青铜。飘瞥三吴真妙绝，银万里，失西东。 <br> 草堂红蜡暖歌钟。卷帘风。赏空蒙。丰颊修眉，鹤氅拥仙翁。欲作氍毹花底客，清漏永，禁城重。",
  "poet": {
    "id": 436,
    "star": 0,
    "name": "葛胜仲",
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。"
  },
  "tags": []
}