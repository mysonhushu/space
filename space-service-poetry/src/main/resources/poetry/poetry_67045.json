{
  "id": 67045,
  "star": 6,
  "name": "水调歌头",
  "dynasty": "宋代",
  "content": "残腊卷愁去，春至莫间愁。荣枯会有成说，无处著机谋。身世石中敲火，富贵草头垂露，何用苦贪求。三尺布衣剑，千载赤松游。 <br> 忆亲朋，方丱角，总白头。羊肠世路巇崄，莫莫且休休。选甚范侯高爵，遮莫陶公钜产，争似五湖舟。万事付蜗角，止坎谩乘流。",
  "poet": {
    "id": 1365,
    "star": 0,
    "name": "刘清夫",
    "desc": "[约公元一二二四年前后在世]字静甫，居麻沙。生卒年均不详，约宋宁宗嘉定末前后在世。能词，与刘子寰同里，常唱酬。所作存于《花庵词选》中者凡五首。"
  },
  "tags": []
}