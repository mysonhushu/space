{
  "id": 28196,
  "star": 1,
  "name": "广陵送剡县薛明府赴任",
  "dynasty": "唐代",
  "content": "车马楚城壕，清歌送浊醪。露花羞别泪，烟草让归袍。 <br> 鸟浴春塘暖，猿吟暮岭高。寻仙在仙骨，不用废牛刀。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}