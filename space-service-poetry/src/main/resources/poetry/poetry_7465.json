{
  "id": 7465,
  "star": 1,
  "name": "卢明府九日岘山宴袁使君、张郎中、崔员外",
  "dynasty": "唐代",
  "content": "宇宙谁开辟，江山此郁盘。登临今古用，风俗岁时观。 <br> 地理荆州分，天涯楚塞宽。百城今刺史，华省旧郎官。 <br> 共美重阳节，俱怀落帽欢。酒邀彭泽载，琴辍武城弹。 <br> 献寿先浮菊，寻幽或藉兰。烟虹铺藻翰，松竹挂衣冠。 <br> 叔子神如在，山公兴未阑。传闻骑马醉，还向习池看。",
  "poet": {
    "id": 757,
    "star": 0,
    "name": "孟浩然",
    "image": "http://img.gushiwen.org/authorImg/menghaoran.jpg",
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。"
  },
  "tags": []
}