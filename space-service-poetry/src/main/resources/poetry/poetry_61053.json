{
  "id": 61053,
  "star": 1,
  "name": "念奴娇（六和）",
  "dynasty": "宋代",
  "content": "输云世故，千万态、过眼谁能殚纪。只履携归消许急，日暮行人问邸。麝以脐灾，狨为尾累，焚象都因齿。后之览者，亦将有感于此。 <br> 检点洛下同盟，萧疏甚，白发戴花人几。一觉＿＿，笑仆家越石，闻鸡而起。颜发俱非，头皮犹在，胜捉来官里。俗间俚耳，未曾闻这腔子。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}