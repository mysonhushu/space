{
  "id": 4102,
  "star": 1,
  "name": "秋日题汝阳潭壁",
  "dynasty": "唐代",
  "content": "独坐秋阴生，悲来从所适。行见汝阳潭，飞萝蒙水石。 <br> 悬瓢木叶上，风吹何历历。幽人不耐烦，振衣步闲寂。 <br> 回流清见底，金沙覆银砾。错落非一文，空胧几千尺。 <br> 鱼鳞可怜紫，鸭毛自然碧。吟咏秋水篇，渺然忘损益。 <br> 秋水随形影，清浊混心迹。岁暮归去来，东山余宿昔。",
  "poet": {
    "id": 784,
    "star": 0,
    "name": "刘希夷",
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。"
  },
  "tags": []
}