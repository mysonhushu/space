{
  "id": 66540,
  "star": 1,
  "name": "蝶恋花（春思）",
  "dynasty": "宋代",
  "content": "满地落红初过雨。绿树成阴，紫燕风前舞。烟草低迷萦小路。昼长人静扃朱户。 <br> 沉水香销新剪苎。欹枕朦胧，花底闻莺语。春梦又还随柳絮。等闲飞过东墙去。",
  "poet": {
    "id": 2026,
    "star": 0,
    "name": "吴礼之",
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。"
  },
  "tags": []
}