{
  "id": 67425,
  "star": 1,
  "name": "摸鱼儿（为遗蜕山中桃花作，寄冯云月）",
  "dynasty": "宋代",
  "content": "问山中、小桃开后，曾经多少晴雨。遥知载酒花边去，唱我旧歌金缕。行乐处。正蝶绕蜂围，锦绣迷无路。风光有主。想倚杖西阡，停杯北望，望断碧云暮。 <br> 花知道，应倩蜚鸿寄语。年来老子安否。一春一到成虚约，不道树犹如此。烦说与。但岁岁、东风妆点红云坞。刘郎老去。待有日重来，同君一笑，拈起看花句。",
  "poet": {
    "id": 679,
    "star": 0,
    "name": "黄升",
    "desc": "黄升（生卒年不详）字叔旸，号玉林，又号花庵词客，建安（今属福建建瓯）人。不事科举，性喜吟咏。以诗受知于游九功，与魏庆之相酬唱。著有《散花庵词》，编有《绝妙词选》二十卷，分上下两部份，上部为《唐宋诸贤绝妙词选》，十卷；下部为《中兴以来绝妙词选》，十卷。附词大小传及评语，为宋人词选之善本。后人统称《花庵词选》。"
  },
  "tags": []
}