{
  "id": 36672,
  "star": 4,
  "name": "咏怀",
  "dynasty": "唐代",
  "content": "迂疏虽可欺，心路甚男儿。薄宦浑无味，平生粗有诗。 <br> 淡交终不破，孤达晚相宜。直夜花前唤，朝寒雪里追。 <br> 竹声输我听，茶格共僧知。景物还多感，情怀偶不卑。 <br> 溪莺喧午寝，山蕨止春饥。险事销肠酒，清欢敌手棋。 <br> 香锄抛药圃，烟艇忆莎陂。自许亨途在，儒纲复振时。",
  "poet": {
    "id": 434,
    "star": 0,
    "name": "郑谷",
    "image": "http://img.gushiwen.org/authorImg/zhenggu.jpg",
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。"
  },
  "tags": []
}