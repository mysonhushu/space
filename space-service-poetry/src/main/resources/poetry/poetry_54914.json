{
  "id": 54914,
  "star": 1,
  "name": "满庭芳（五侄将赴当涂，自金坛来别）",
  "dynasty": "宋代",
  "content": "栗里田园，乌衣门巷，别来几换星霜。华阳仙窟，翠桁彩衣香。梦堕当涂风月，披绛帐、欲指鳣堂。浮鸥外，来宁老子，特泛霅溪航。 <br> 相逢，春正好，梅舒香白，柳曳宫黄。且相将一笑，乐未渠央。须念离多会少，难轻负、百榼霞浆。深深观，舞回飞雪，乐奏小宫商。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}