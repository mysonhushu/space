{
  "id": 2414,
  "star": 1,
  "name": "乐府新歌应教",
  "dynasty": "唐代",
  "content": "青楼绮阁已含春，凝妆艳粉复如神。细细轻裙全漏影， <br> 离离薄扇讵障尘。樽中酒色恒宜满，曲里歌声不厌新。 <br> 紫燕欲飞先绕栋，黄莺始哢即娇人。撩乱垂丝昏柳陌， <br> 参差浓叶暗桑津。上客莫畏斜光晚，自有西园明月轮。",
  "poet": {
    "id": 2271,
    "star": 0,
    "name": "谢偃",
    "desc": "谢偃（599-643），汉族，隋末唐初卫州卫县（今浚县卫贤，隶属省辖市鹤壁市）人，仕隋为散从正员外。时李百药工五言诗，谢偃善作赋，时人称为李诗、谢赋。出为湘潭令。《集》十卷，今存诗四首。"
  },
  "tags": []
}