{
  "id": 66943,
  "star": 2,
  "name": "水龙吟（题天风海涛呈潘料院）",
  "dynasty": "宋代",
  "content": "飚车飞上蓬莱，不须更跨琴高鲤。砉然长啸，天风澒洞，云涛无际。我欲乘桴，从兹浮海，约任公子。办虹竿千丈，犗钩五十亲点对连鳌饵。 <br> 谁榜佳名空翠。紫阳仙、去骑箕尾。银钩铁画，龙怒凤翥，留人间世。更忆东山，哀筝一曲，洒沾襟泪。到而今，幸有高亭遗爱，寓甘棠意。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}