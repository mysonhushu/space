{
  "id": 4657,
  "star": 1,
  "name": "过蜀龙门",
  "dynasty": "唐代",
  "content": "龙门非禹凿，诡怪乃天功。西南出巴峡，不与众山同。 <br> 长窦亘五里，宛转复嵌空。伏湍喣潜石，瀑水生轮风。 <br> 流水无昼夜，喷薄龙门中。潭河势不测，藻葩垂彩虹。 <br> 我行当季月，烟景共舂融。江关勤亦甚，巘崿意难穷。 <br> 势将息机事，炼药此山东。",
  "poet": {
    "id": 494,
    "star": 0,
    "name": "沈佺期",
    "image": "http://img.gushiwen.org/authorImg/shenquanqi.jpg",
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。"
  },
  "tags": []
}