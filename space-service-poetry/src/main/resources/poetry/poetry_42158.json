{
  "id": 42158,
  "star": 1,
  "name": "适思",
  "dynasty": "唐代",
  "content": "芳岁不我与，飒然凉风生。繁华扫地歇，蟋蟀充堂鸣。 <br> 感物增忧思，奋衣出游行。行值古墓林，白骨下纵横。 <br> 田竖鞭髑髅，村童扫精灵。精灵无奈何，像设安所荣。 <br> 石人徒瞑目，表柱烧无声。试读碑上文，乃是昔时英。 <br> 位极君诏葬，勋高盈忠贞。宠终禁樵采，立嗣修坟茔。 <br> 运否前政缺，群盗多蚊虻。即此丘垄坏，铁心为沾缨。 <br> 当其崇树日，岂意侵夺并。冥漠生变故，凄凉结幽明。 <br> 悲端岂自我，外物纷相萦。所适非所见，前登江上城。 <br> 倚楼临绿水，一望解伤情。 ",
  "poet": {
    "id": 0,
    "star": 0,
    "name": "颜胄"
  },
  "tags": []
}