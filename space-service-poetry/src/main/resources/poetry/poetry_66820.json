{
  "id": 66820,
  "star": 2,
  "name": "括江神子",
  "dynasty": "宋代",
  "content": "拾遗流落锦宫城。故人情。眼为青。时向百花，潭水濯冠缨。韦曲杜陵行乐地，尘土暗，叹漂零。 <br> 园翁溪友总比邻。酒盈尊。肯相亲。落日蹇驴，扶醉两眉颦。磊落平生忠义胆，诗与酒，醉还醒。 <br> 范文正严先生祠堂记：先生，汉光武之故人也，相尚以道。及帝握赤符，乘六龙，得圣人之时，臣妾亿兆，天下孰加焉，惟先生以节高之。既而动星象，归江湖，得圣人之清，泥涂轩冕，天下熟加焉，惟光武以礼下之。在虫之上九，众方有为，而独不事王侯，高尚其志，先生以之。在屯之初九，阳德方亨，而能以贵下贱，大得民也，光武以之。盖先生之心，出乎日月之上；光武之器，包乎天地之外。微先生，不能成光武之大；微光武，岂能遂先生之高哉！而使贪夫廉、儒夫立，是有大功于名教也。某来守都邦，始构堂而尊焉。乃复其为后者四家，以奉祠事。又从而歌曰：“云山苍苍。江水泱泱。先生之风，山高水长。”",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}