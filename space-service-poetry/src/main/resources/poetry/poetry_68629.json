{
  "id": 68629,
  "star": 1,
  "name": "水调歌头（玄真子吟）",
  "dynasty": "宋代",
  "content": "玄真子隐居江湖，自号烟波钓徒。肃宗赐之奴曰渔童，婢曰樵青。人问其故。曰：渔童使捧钓收纶，芦中鼓枻；樵青使苏兰薪桂，竹里煎茶。玄真既离苍波，游绮市，与群仙集于平湖。樵青，鄙女也，得随仙迹，暂至尘寰，情动于中而献之歌。 <br> 渔钓有遗逸，天子宠玄真。赐之奴仆，得随嫣艳下神京。几度苹汀蓼岸，不问金钩无饵，谈笑取冰鳞。珍重主人意，名我曰樵青。 <br> 肩兰桨，萦桂棹，出波津。凌虚上□□□，□□会群真。卸下绿蓑青笠，付与渔童收管，相与□红尘。归去又□□，同赏洞中春。",
  "poet": {
    "id": 2875,
    "star": 0,
    "name": "孙锐",
    "desc": "孙锐，吴江平望（今属江苏）人。度宗咸淳十年（一二七四）进士，授庐州佥判。时元兵南侵，愤贾似道误国，挂冠归。端宗景炎二年卒，年七十九。遗著由友人赵时远于元至元十八年（一二八一）编为《孙耕闲集》。事见本集卷首赵时远序及卷末《耕闲孙先生墓志铭》。"
  },
  "tags": []
}