{
  "id": 67247,
  "star": 1,
  "name": "摸鱼儿（题甘露寺多景楼）",
  "dynasty": "宋代",
  "content": "八窗空、展宽秋影，长江流入尊俎。天围绀碧低群岫，斜日去鸿堪数。沈别浦。但目断、烟芜莽苍连平楚。晨钟暮鼓。算触景多愁，关人底事，倚槛听鸣橹。 <br> 英雄恨，赢得名存北府。寄奴今寄何所。西风依旧潮来去，山海颉颃吞吐。霜月古。直耐冷、相随燕我瑶芝圃。掀髯起舞。看羱伏苍苔，龙吟翠葆，天籁奏韶舞。",
  "poet": {
    "id": 0,
    "star": 0,
    "name": "孙吴会"
  },
  "tags": []
}