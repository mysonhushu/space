{
  "id": 70604,
  "star": 8,
  "name": "【越调】小桃红　消遣",
  "dynasty": "元代",
  "content": "一溪流水水溪云，雨霁山光润，野鸟山花破愁闷。乐闲身，拖条藜杖家家问。<br>问谁家有酒，见青帘高挂，高挂在杨柳岸杏花村。<br>　　世间惟有酒忘忧，酒况谁参透？酒解愁肠破亻孱亻愁。到心头，三杯涤尽胸<br>中垢和颜润色，延年益寿，一醉解千愁。",
  "poet": {
    "id": 2627,
    "star": 0,
    "name": "爱山",
    "desc": "曲家有李爱山、王爱山，此人或为其一。"
  },
  "tags": []
}