{
  "id": 17123,
  "star": 1,
  "name": "严陵钓台下作",
  "dynasty": "唐代",
  "content": "绝顶耸苍翠，清湍石磷磷。先生晦其中，天子不得臣。 <br> 心灵栖颢气，缨冕犹缁尘。不乐禁中卧，却归江上春。 <br> 潜驱东汉风，日使薄者醇。焉用佐天子，特此报故人。 <br> 人知大贤心，不独私其身。弛张有深致，耕钓陶天真。 <br> 奈何清风后，扰扰论屈伸。交情同市道，利欲相纷纶。 <br> 我行访遗台，仰古怀逸民。矰缴鸿鹄远，雪霜松桂新。 <br> 江流去不穷，山色凌秋旻.人世自今古，清辉照无垠。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}