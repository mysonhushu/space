{
  "id": 6081,
  "star": 1,
  "name": "龙门送裴侍御监五岭选",
  "dynasty": "唐代",
  "content": "万里番禺地，官人继帝忧。君为柱下史，将命出东周。 <br> 歇马傍川路，张灯临石楼。棱棱静疏木，濞濞响寒流。 <br> 榔叶四荒外，梅花五岭头。明珠尉佗国，翠羽夜郎洲。 <br> 夷俗富珍产，土风资宦游。心清物不杂，弊革事无留。 <br> 举善必称最，持奸当去尤。何辞桂江远，今日用贤秋。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}