{
  "id": 43265,
  "star": 2,
  "name": "中秋夜君山脚下看月",
  "dynasty": "唐代",
  "content": "汹涌吹苍雾，朦朣吐玉盘。雨师清滓秽，川后扫波澜。 <br> 气射繁星灭，光笼八表寒。来驱云涨晚，路上碧霄宽。 <br> 熠耀游何在，蟾蜍食渐难。棹飞银电碎，林映白虹攒。 <br> 水魄连空合，霜辉压树干。夜深高不动，天下仰头看。",
  "poet": {
    "id": 2427,
    "star": 0,
    "name": "无可",
    "desc": "无可，唐代诗僧，俗姓贾，范阳（今河北涿州）人，贾岛从弟。少年时出家为僧，尝与贾岛同居青龙寺，后云游越州、湖湘、庐山等地。大和年间，为白阁寺僧。与姚合过往甚密，酬唱至多。又与张籍、马戴等人友善。无可攻诗，多五言，与贾岛、周贺齐名。亦以能书名，效柳公权体。"
  },
  "tags": []
}