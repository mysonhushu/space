{
  "id": 64460,
  "star": 1,
  "name": "贺新郎（寿黄春谷，时自南州过浙右相宅，合卺）",
  "dynasty": "宋代",
  "content": "丹凤翔云表。览德辉、翩然飞下，翠蓬仙岛。银汉无声天似水，昨夜新凉多少。听一曲，琼箫音渺。千尺秦台凌空峻，见一双、翠羽先飞到。披紫雾，揽瑶草。 <br> 风流别乘当英妙。对江山、掀髯把酒，浩歌长啸。绿发公侯何足浼，自是无双才调。况槐荫、青青天杪。月殿BA5E娥云深处，近清秋、丹桂催开早。斟绿醑，戴花帽。",
  "poet": {
    "id": 957,
    "star": 0,
    "name": "陈深",
    "desc": "陈深［公元一二五九年至一三二九年］字子微，平江人。约生于宋理宗开庆中，卒于元文宗天膳二年以后，年在七十一岁以上。宋亡年，才弱冠笃志古举，闭门着书，元天历间奎章阁臣，以能书荐潜匿不出。所居曰宁极斋，亦曰清泉，因以为号。深著有诗一卷，《四库总目》又有读易编，读诗编，读春秋编等书。"
  },
  "tags": []
}