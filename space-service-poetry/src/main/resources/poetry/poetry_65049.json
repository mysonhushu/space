{
  "id": 65049,
  "star": 2,
  "name": "十二时",
  "dynasty": "宋代",
  "content": "承宝运，驯致隆平。鸿庆被寰瀛。时清俗阜，治定功成。遐迩咏由庚。严郊祀，文物声明。会天正、星拱奏严更。布羽仪簪缨。宸心虔洁，明德播惟馨。动苍冥。神隆享精诚。 <br> 燔柴半，万乘移天仗，肃銮辂旋衡。千官云拥，群后葵倾。玉帛旅明庭。韶沪荐，金奏谐声。集休亨。皇泽浃黎庶，普率洽恩荣。仰钦元后，睿圣贯三灵。万邦宁。景贶福千龄。",
  "poet": {
    "id": 2108,
    "star": 0,
    "name": "和岘",
    "desc": "岘字晦仁，开封浚仪（开封）人，后唐长兴四年（933年）生。父凝，晋宰相，花间集词人。岘十年等朝为著作郎。建隆初，太常博士。太平兴国二年（977），为京东转运使，坐事削籍。端拱元年（988），主客郎中，判太常寺兼礼仪院事。是年卒，年五十六。"
  },
  "tags": []
}