{
  "id": 44008,
  "star": 1,
  "name": "上顾大夫",
  "dynasty": "唐代",
  "content": "碧海漾仙洲，骊珠外无宝。一岳倚青冥，群山尽如草。 <br> 君侯圣朝瑞，动只关玄造。谁云倚天剑，含霜在怀抱。 <br> 谁云青云险，门前是平道。洪民亦何幸，里巷清如扫。 <br> 至化无经纶，至神无祝祷。即应炳文柄，孤平去浩浩。 <br> 即应调鼎味，比屋堪封保。野人慕正化，来自海边岛。 <br> 经传髻里珠，诗学池中藻。闭门十馀载，庭杉共枯槁。 <br> 今朝投至鉴，得不倾肝脑。斯文如未精，归山更探讨。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}