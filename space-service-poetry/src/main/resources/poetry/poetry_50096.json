{
  "id": 50096,
  "star": 1,
  "name": "庆寿光",
  "dynasty": "宋代",
  "content": "事在可疑，有司难之。次子论列于朝，特封寿光县太君。诰词有蕴仁积善之褒，因采纶言以名所居之堂曰“积善”，日与亲旧歌酒为寿于其间，命族孙端礼作庆寿光曲，以纪一时之美。其词曰： <br> 丹扆疏恩，庆闱受命，圣朝广孝非常。大邑高封，名兼寿考辉光。闾巷相传盛事，焕丝五色成章。崇新栋，天语荣夸，共瞻积善华堂。 <br> 灵龟荐祉，紫鸾称寿，千钟泛酒，百和焚香。况有新教歌舞，妙选丝篁。余庆从今沓至，看儿孙、朱紫成行。闻说道，贤德阴功，姓名仍在仙乡。",
  "poet": {
    "id": 62,
    "star": 0,
    "name": "晁端礼",
    "image": "http://img.gushiwen.org/authorImg/chaoduanli.jpg",
    "desc": "晁端礼(1046～1113) 北宋词人。名一作元礼。字次膺。开德府清丰县（今属河南）人，因其父葬于济州任城（今山东济宁），遂为任城人。徽宗政和三年(1113),由于蔡京举荐,应诏来到京城。适逢宫禁中莲荷初生，他进《并蒂芙蓉》词，大得徽宗称赏。于是以承事郎为大晟府协律。黄称他\"与万俟雅言（咏）齐名，按月律进词\"（《唐宋诸贤绝妙词选》卷七）。未及供职即病逝。"
  },
  "tags": []
}