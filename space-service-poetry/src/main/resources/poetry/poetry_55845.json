{
  "id": 55845,
  "star": 1,
  "name": "念奴娇（冬日赏菊次前韵）",
  "dynasty": "宋代",
  "content": "霜风初过，正仙吏微吟，诗喉清咽。静对南山真赏处，秋后一亭花月。翠簇香裀，光摇金胜，玉女肌凝雪。花有黄白相间。寒城无伴，烂然还自奇绝。 <br> 况有凫＿朋来，拚金钱都罄，晚酣留客。应笑陶潜孤负了，多少傲霜余色。鲸饮方豪，龙吟未已，更著雕胡设。清欢无限，醉归犹记前说。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}