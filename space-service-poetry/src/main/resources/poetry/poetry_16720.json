{
  "id": 16720,
  "star": 1,
  "name": "甲午岁相国李公有北园寄赠之作…寓哀冥寞以广遗韵云",
  "dynasty": "唐代",
  "content": "机事劳西掖，幽怀寄北园。鹤巢深更静，蝉噪断犹喧。 <br> 仙酝百花馥，艳歌双袖翻。碧云诗变雅，皇泽叶流根。 <br> 未报雕龙赠，俄伤泪剑痕。佳城关白日，哀挽向青门。 <br> 礼命公台重，烟霜陇树繁。天高不可问，空使辅星昏。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}