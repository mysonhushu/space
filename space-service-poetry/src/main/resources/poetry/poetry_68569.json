{
  "id": 68569,
  "star": 1,
  "name": "凤凰台上忆吹箫（秦淮夜月）",
  "dynasty": "宋代",
  "content": "劝客新楼，鸣筝上酒，夜凉人爱秋深。何似过、赏心佳处，依约湖阴。东望寒光缥缈，烟水阔、短笛销沈。阑干近，胜时种柳，清到如今。 <br> 凌波又成误约，自佩环飞去，暗想遗音。重省江城倦客，醉拥秋衾。谁家一掬红泪，孤雁远、湿逗罗襟。石城晓，数声又递寒砧。",
  "poet": {
    "id": 0,
    "star": 0,
    "name": "彭履道"
  },
  "tags": []
}