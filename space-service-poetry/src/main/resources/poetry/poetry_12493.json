{
  "id": 12493,
  "star": 1,
  "name": "自东都还濠州，奉酬王八谏议见赠",
  "dynasty": "唐代",
  "content": "关西仕时俱稚容，彪彪之鬓始相逢。天地变化县城改， <br> 独有故人交态在。不言会合迹未并，犹以岁寒心相待。 <br> 洛阳居守寄酂侯，君著貂冠参运筹。高阁连云骑省夜， <br> 新文会友凉风秋。青袍白面昔携手，冉冉府趋君记否。 <br> 云分雨散十五年，始得一笑樽酒前。未遑少留骤远别， <br> 况值旅雁鸣秋天。二华旧游如梦想，他时再会何由缘。 <br> 赖君赠我郢中曲，别后相思被管弦。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}