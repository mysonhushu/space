{
  "id": 4862,
  "star": 2,
  "name": "逸人歌赠李山人",
  "dynasty": "唐代",
  "content": "上有尧兮下有由，眠松阳兮漱颍流。其貌古，其心幽， <br> 浩歌一曲兮林壑秋。道险可惊兮人莫用， <br> 乐天知命兮守岩洞。时击磬兮嗟鸣凤， <br> 吾欲知往古之不可追，自悠悠于凡梦。",
  "poet": {
    "id": 1986,
    "star": 0,
    "name": "张楚金",
    "desc": "张楚金，张道源族子，并州祁人也。少有志行，事亲以孝闻。初，与兄越石同预乡贡进士，州司将罢越石而荐楚金，辞曰：“以顺则越石长，以才则楚金不如。”固请俱退。时李勣为都督，叹曰：“贡士本求才行，相推如此，何嫌双居也。”乃俱荐擢第。楚金，高宗时累迁刑部侍郎。仪凤年，有妖星见，楚金上疏，极言得失。高宗优纳，赐帛二百段。则天临朝，历位吏部侍郎、秋官尚书，赐爵南阳侯。为酷吏周兴所陷，配流岭表，竟卒于徙所。著《翰苑》三十卷、《绅诫》三卷，并传于时。"
  },
  "tags": []
}