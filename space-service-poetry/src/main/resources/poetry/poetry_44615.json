{
  "id": 44615,
  "star": 1,
  "name": "禅庭芦竹十二韵呈郑谷郎中",
  "dynasty": "唐代",
  "content": "错错在禅庭，高宜与竹名。健添秋雨响，乾助夜风清。 <br> 雀静知枯折，僧闲见笋生。对吟殊洒落，负气甚孤贞。 <br> 密谢编栏固，齐由灌溉平。松姿真可敌，柳态薄难并。 <br> 映带兼苔石，参差近画楹。雪霜消后色，虫鸟默时声。 <br> 远忆沧洲岸，寒连暮角城。幽根狂乱迸，劲叶动相撑。 <br> 避暑须临坐，逃眠必绕行。未逢仙手咏，俗眼见犹轻。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}