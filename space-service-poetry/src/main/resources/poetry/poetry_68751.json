{
  "id": 68751,
  "star": 1,
  "name": "沁园春（庆舍第生子）",
  "dynasty": "宋代",
  "content": "自古人言，庆在子孙，端有由来。看长庚孕李，昴星佐汉，福从人召，瑞自天开。曾忆当年，用翁熊梦，岂在区区春祀D63C。只凭个、仁心积累，厚德栽培。 <br> 天工信巧安排。试说与君当一笑哉。记年时此际，嗷嗷万口，俾之粒食，活及婴孩。岁始星周，事还好在，故遣麒麟出此胎。何须问，是兴宗必矣，业广基恢。",
  "poet": {
    "id": 0,
    "star": 0,
    "name": "程节齐"
  },
  "tags": []
}