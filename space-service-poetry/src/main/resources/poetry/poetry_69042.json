{
  "id": 69042,
  "star": 1,
  "name": "醉蓬莱（寿王司直）",
  "dynasty": "宋代",
  "content": "算千葩百卉，谁伴东风，早春时候。唯有江梅，在人间长久。雪后霜前，冲涉多少，尚精神如旧。岁岁年年，酴酥饮了，便为公寿。 </p> <p>更向尊前席上，细看人与梅花，棱棱争瘦。桃李漫山，都落芳尘后。和气满身，参调玉弦，表天然孤秀。来岁今朝，星闱雾阁，一卮春酒。 ",
  "poet": {
    "id": 0,
    "star": 0,
    "name": "程必"
  },
  "tags": []
}