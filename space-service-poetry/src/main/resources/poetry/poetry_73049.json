{
  "id": 73049,
  "star": 1,
  "name": "登谢屐亭赠谢行之",
  "dynasty": "宋代",
  "content": "君家灵运有山癖，平生费却几两屐。<br>从人唤渠作山贼，内史风流定谁识。<br>西窗小憩足力疲，梦赋池塘春草诗。<br>只今屐朽诗不朽，五字句法谁人追。<br>天台览遍兴未已，天竺山前听流水。<br>秦人称帝鲁连耻，宁向苍苔留屐齿。<br>乙庵是渠几世孙，登山认得屐齿痕。<br>摩挲苔石坐良久，便欲老此岩之根。<br>吾侬劝渠且归去，请君更学遥遥祖。<br>遥遥之祖定阿谁，曾出东山作霖雨。<br>乙庵未省却问侬，莫是当年折屐翁？",
  "poet": {
    "id": 345,
    "star": 0,
    "name": "叶绍翁",
    "image": "http://img.gushiwen.org/authorImg/yeshaoweng.jpg",
    "desc": "叶绍翁，南宋中期诗人，字嗣宗，号靖逸，处州龙泉人。祖籍建安（今福建建瓯），本姓李，后嗣于龙泉(今属浙江丽水)叶氏。生卒年不详。曾任朝廷小官。其学出自叶适，他长期隐居钱塘西湖之滨，与真德秀交往甚密，与葛天民互相酬唱。"
  },
  "tags": []
}