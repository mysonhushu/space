{
  "id": 25317,
  "star": 1,
  "name": "恩赐魏文贞公诸孙旧第以导直臣",
  "dynasty": "唐代",
  "content": "阿衡随逝水，池馆主他人。天意能酬德，云孙喜庇身。 <br> 生前由直道，殁后振芳尘。雨露新恩日，芝兰旧里春。 <br> 勋庸留十代，光彩映诸邻。共贺升平日，从兹得谏臣。",
  "poet": {
    "id": 1484,
    "star": 0,
    "name": "陈彦博",
    "desc": "陈彦博（？～？）,字朝英，福建闽县人。唐宪宗元和五年（810）庚寅科李顾行榜进士第三人。陈彦博官终贵溪令。余事不详。"
  },
  "tags": []
}