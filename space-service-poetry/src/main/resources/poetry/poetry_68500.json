{
  "id": 68500,
  "star": 1,
  "name": "八声甘州（胡存齐除泉府大卿）",
  "dynasty": "宋代",
  "content": "记年时、快马上青云，而今衮衣还。问公归何有，春风万斛，散满人间。闻道金銮召对，风采动朝班。宰相从来有，几个朱颜。 <br> 梅雨槐风清润，正台星一点，光照龙湾。赴经纶余暇，按行紫芝山。念江南、民生何似，把囊封、奏上九重关。须信道，济时功行，便是仙丹。",
  "poet": {
    "id": 2355,
    "star": 0,
    "name": "赵文",
    "image": "http://img.gushiwen.org/authorImg/zhaowen.jpg",
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。"
  },
  "tags": []
}