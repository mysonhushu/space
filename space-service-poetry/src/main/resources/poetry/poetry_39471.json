{
  "id": 39471,
  "star": 1,
  "name": "早春池亭独游三首",
  "dynasty": "唐代",
  "content": "春意送残腊，春晴融小洲。蒲茸才簇岸，柳颊已遮楼。 <br> 便有杯觞兴，可据羁旅愁。凫鹥亦相狎，尽日戏清流。 <br> 清流环绿筱，清景媚虹桥。莺刷初迁羽，莎拳拟拆苗。 <br> 细沙擢暖岸，淑景动和飙。倍忆同袍侣，相欢倒一瓢。 <br> 一瓢欢自足，一日兴偏多。幽意人先赏，疏丛蝶未过。 <br> 知音新句苦，窥沼醉颜酡。万虑从相拟，今朝欲奈何。",
  "poet": {
    "id": 0,
    "star": 0,
    "name": "刘象"
  },
  "tags": []
}