{
  "id": 51513,
  "star": 1,
  "name": "水调歌头（登衢州双石堂呈孙八太守公素）",
  "dynasty": "宋代",
  "content": "谢安涵雅量，叔夜赋刚肠。清宵假寐，应笑长孺卧淮阳。尽彻东平屏障，不废南楼谈咏，宴寝自凝香。庭下一B636土，须避赤帷裳。 <br> 双石健，含古色，照新堂。百年乔木阴下，僵立两蛟苍。目送千山爽气，帘卷一城风月，杖履合彷徉。他日峨眉秀，相望隔明光。孙发厅事前古冢，得双石，因以为堂名。石上有昔人题识云：叠峨眉山于文会堂前。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}