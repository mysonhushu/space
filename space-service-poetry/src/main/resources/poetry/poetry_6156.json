{
  "id": 6156,
  "star": 1,
  "name": "杂诗二首",
  "dynasty": "唐代",
  "content": "混沌本无象，末路多是非。达士志寥廓，所在能忘机。 <br> 耕凿时未至，还山聊采薇。虎豹对我蹲，鸑鷟旁我飞。 <br> 仙人空中来，谓我勿复归。格泽为君驾，虹蜺为君衣。 <br> 西游昆仑墟，可与世人违。 <br> 秋气肃天地，太行高崔嵬。猿狖清夜吟，其声一何哀。 <br> 寂寞掩圭荜，梦寐游蓬莱。琪树远亭亭，玉堂云中开。 <br> 洪崖吹箫管，玉女飘飖来。雨师既先后，道路无纤埃。 <br> 鄙哉楚襄王，独好阳云台。",
  "poet": {
    "id": 22,
    "star": 0,
    "name": "储光羲",
    "image": "http://img.gushiwen.org/authorImg/chuguangxi.jpg",
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。"
  },
  "tags": []
}