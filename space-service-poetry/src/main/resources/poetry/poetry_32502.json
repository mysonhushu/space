{
  "id": 32502,
  "star": 2,
  "name": "道林寺",
  "dynasty": "唐代",
  "content": "临湘之滨麓之隅，西有松寺东岸无。松风千里摆不断， <br> 竹泉泻入于僧厨。宏梁大栋何足贵，山寺难有山泉俱。 <br> 四时唯夏不敢入，烛龙安敢停斯须？远公池上种何物， <br> 碧罗扇底红鳞鱼。香阁朝鸣大法鼓，天宫夜转三乘书。 <br> 野花市井栽不著，山鸡饮啄声相呼。金槛僧回步步影， <br> 石盆水溅联联珠。北临高处日正午，举手欲摸黄金乌。 <br> 遥江大船小于叶，远村杂树齐如蔬。潭州城郭在何处， <br> 东边一片青模糊。今来古往人满地，劳生未了归丘墟。 <br> 长卿之门久寂寞，五言七字夸规模。我吟杜诗清入骨， <br> 灌顶何必须醍醐。白日不照耒阳县，皇天厄死饥寒躯。 <br> 明珠大贝采欲尽，蚌蛤空满赤沙湖。今我题诗亦无味， <br> 怀贤览古成长吁。不如兴罢过江去，已有好月明归途。",
  "poet": {
    "id": 2448,
    "star": 0,
    "name": "崔珏",
    "desc": "崔珏（音jue决），字梦之，唐朝人。尝寄家荆州，登大中进士第，由幕府拜秘书郎，为淇县令，有惠政，官至侍御。其诗语言如鸾羽凤尾，华美异常；笔意酣畅，仿佛行云流水，无丝毫牵强佶屈之弊；修辞手法丰富，以比喻为最多，用得似初写黄庭、恰到好处。诗作构思奇巧，想象丰富，文采飞扬。例如《有赠》一诗写美人的倾国之貌，“烟分顶上三层绿，剑截眸中一寸光”、“两脸夭桃从镜发，一眸春水照人寒”等句，其设喻之奇、对仗之工、用语之美，真令人叹为观止、为之绝倒，梦之真可谓是镂月裁云之天工也。诗一卷(全唐诗中卷第五百九十一），所录尽是佳作。"
  },
  "tags": []
}