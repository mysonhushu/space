{
  "id": 47262,
  "star": 2,
  "name": "河传",
  "dynasty": "唐代",
  "content": "燕扬晴景。小窗屏暖，鸳鸯交颈。菱花掩却翠鬟欹， <br> 慵整，海棠帘外影¤ <br> 绣帏香断金鸂鶒。无消息，心事空相忆。倚东风， <br> 春正浓，愁红，泪痕衣上重。 <br> 曲槛，春晚。碧流纹细，绿杨丝软。露华鲜，杏枝繁。 <br> 莺转，野芜平似剪¤ <br> 直是人间到天上，堪游赏，醉眼疑屏障。对池塘， <br> 惜韶光，断肠，为花须尽狂。 <br> 棹举，舟去。波光渺渺，不知何处。岸花汀草共依依， <br> 雨微，鹧鸪相逐飞¤ <br> 天涯离恨江声咽，啼猿切，此意向谁说？倚兰桡， <br> 独无憀，魂销，小炉香欲焦。",
  "poet": {
    "id": 314,
    "star": 0,
    "name": "顾夐",
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。"
  },
  "tags": []
}