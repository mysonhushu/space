{
  "id": 59544,
  "star": 1,
  "name": "满江红（次子云弟韵）",
  "dynasty": "宋代",
  "content": "五十头颅，早已觉、飞腾景暮。愁眼看、蜂黄蝶粉，草烟花露。莫做阳台云雨梦，休怀渭北春天树。怅城＿、多少踏青人，红尘路。 <br> 怀古恨，凭书诉。倾国貌，障羞妒。记山阴陈迹，群贤星聚。对景裁诗真漫与，看花不饮成虚负。问落红、千点总随流，归何处。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}