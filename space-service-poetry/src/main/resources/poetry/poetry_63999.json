{
  "id": 63999,
  "star": 2,
  "name": "八犯玉交枝（招宝山观月上）",
  "dynasty": "宋代",
  "content": "沧岛云连，绿瀛秋入，暮景欲沈洲屿。无浪无风天地白，听得潮生人语。擎空孤柱。翠倚高阁凭虚，中流苍碧迷烟雾。惟见广寒门外，青无重数。 <br> 遥想贝阙珠宫，琼林玉树。不知还是何处。倩谁问、凌波轻步。谩凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。",
  "poet": {
    "id": 2104,
    "star": 0,
    "name": "仇远",
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。"
  },
  "tags": []
}