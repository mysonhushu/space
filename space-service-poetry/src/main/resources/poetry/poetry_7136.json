{
  "id": 7136,
  "star": 1,
  "name": "湘中忆归",
  "dynasty": "唐代",
  "content": "终日空理棹，经年犹别家。顷来行已远，弥觉天无涯。 <br> 白云意自深，沧海梦难隔。迢递万里帆，飘飖一行客。 <br> 独怜西江外，远寄风波里。平湖流楚天，孤雁渡湘水。 <br> 湘流澹澹空愁予，猿啼啾啾满南楚。扁舟泊处闻此声， <br> 江客相看泪如雨。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}