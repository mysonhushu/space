{
  "id": 68827,
  "star": 1,
  "name": "尉迟杯（题卢石溪响碧琴所）",
  "dynasty": "宋代",
  "content": "冰弦语。在竹树、院落深深处。当年野草闲花，何许浮云飞絮。征鸿止止，纵汗漫、游人远回顾。迟琼楼、五色帘开，唤醒玄鹤飞舞。 <br> 何事梦断湖山，尚九里松声，八月潮怒。三十年余池台泪，应不为、花奴羯鼓。想天上，群仙老矣，其比似，人间更愁苦。倩画阑、留住西风，莫教愁入云去。溪翁琴皆浙音，故云。",
  "poet": {
    "id": 0,
    "star": 0,
    "name": "尹公远"
  },
  "tags": []
}