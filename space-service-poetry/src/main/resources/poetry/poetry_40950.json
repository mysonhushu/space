{
  "id": 40950,
  "star": 1,
  "name": "献乔侍郎",
  "dynasty": "唐代",
  "content": "位望谁能并，当年志已伸。人间传凤藻，天上演龙纶。 <br> 贾马才无敌，褒雄誉益臻。除奸深系念，致主迥忘身。 <br> 谏疏纵横上，危言果敢陈。忠贞虽贯世，消长岂由人。 <br> 慷慨辞朝阙，迢遥涉路尘。千山明夕照，孤棹渡长津。 <br> 杜宇声方切，江蓠色正新。卷舒唯合道，喜愠不劳神。 <br> 禅客陪清论，渔翁作近邻。静吟穷野景，狂醉养天真。 <br> 格论思名士，舆情渴直臣。九霄恩复降，比户意皆忻。 <br> 却入鸳鸾序，终身顾问频。漏残丹禁晓，日暖玉墀春。 <br> 鉴物心如水，忧时鬓若银。惟期康庶事，永要叙彝伦。 <br> 贵贱知无间，孤寒必许亲。几多沈滞者，拭目望陶钧。",
  "poet": {
    "id": 2283,
    "star": 0,
    "name": "李中",
    "desc": "五代南唐诗人，生卒年不详，大约920－974年在世。字有中，江西九江人。仕南唐为淦阳宰。有《碧云集》三卷，今编诗四卷。《郡斋读书志》卷四著录《李中诗》二卷。另《唐才子传校笺》卷十有其简介。《全唐诗》编为四卷。人毕生有志于诗，成痴成魔，勤奋写作，自谓“诗魔”，创作了大量的诗篇佳作。与诗人沈彬、孟宾于、左偃、刘钧、韩熙载、张泊、徐铉友好往来，多有唱酬之作。他还与僧人道侣关系密切，尤其是与庐山东林寺僧人谈诗论句。与庐山道人听琴下棋。反映了当时崇尚佛道的社会风气。"
  },
  "tags": []
}