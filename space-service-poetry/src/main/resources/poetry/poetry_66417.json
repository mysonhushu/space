{
  "id": 66417,
  "star": 1,
  "name": "水调歌头（寿常德府刘守）",
  "dynasty": "宋代",
  "content": "天地有英气，钟秀在人间。流虹甫近华旦，维岳预生贤。千载明良会遇，三世勋庸忠烈，谁得似家传。高论排风俗，抗志遏狂澜。 <br> 记年时，胡尘外，拥朱幡。洪枢紫府功业，指日复青毡。拭目泥封飞下，趁取梅花消息，去去簉朝班。骨相元不老，何必颂南山。",
  "poet": {
    "id": 0,
    "star": 0,
    "name": "熊以宁"
  },
  "tags": []
}