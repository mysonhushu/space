{
  "id": 68206,
  "star": 4,
  "name": "长相思慢",
  "dynasty": "宋代",
  "content": "日折霜檐，寒欺雾幕，睛枝浅弄开华。惊回绮梦，独拥绫衾，腮痕微印朝霞。倦起心情，念风移霜换，依旧天涯。雁影水云斜。算相思、一点愁赊。 <br> 问橘楚橙吴，旧香犹在，别後襟袖输他。琴心知未许，想钿钗、流落谁家。怕上高楼，归思远、斜阳暮鸦。几多年、江湖浪识，知心只许梅花。",
  "poet": {
    "id": 0,
    "star": 0,
    "name": "奚岊"
  },
  "tags": []
}