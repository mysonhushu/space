{
  "id": 43022,
  "star": 1,
  "name": "谿叟",
  "dynasty": "唐代",
  "content": "谿翁居处静，谿鸟入门飞。早起钓鱼去，夜深乘月归。 <br> 露香菰米熟，烟暖荇丝肥。潇洒尘埃外，扁舟一草衣。",
  "poet": {
    "id": 2092,
    "star": 0,
    "name": "景云",
    "desc": "景云，唐朝僧人，幼通经纶，性识超悟，尤喜草书，初学张旭，久而精熟，有意外之妙。观其所书《将箴》，左盘右蹴，若浓云之兴，迅雷之发，使见者惊骇。斯盖不独形于字画之间，抑又见其写胸中之寄也。昔王羲之作《笔阵图》，以纸为阵，以笔为刀稍，以墨为鍪甲，以水砚为城池，本领为副将，结构为谋略，出入为号令，特以心意为将军者，真知其要也。景云之书《将箴》，殆有旨焉。尤擅长诗文，留诗三首。"
  },
  "tags": []
}