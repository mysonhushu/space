{
  "id": 67090,
  "star": 4,
  "name": "水龙吟",
  "dynasty": "宋代",
  "content": "间情小院沈吟，草深柳密帘空翠。风檐夜响，残灯慵剔，寒轻怯睡。店舍无烟，关山有月，梨花满地。二十年好梦，不曾圆合，而今老、都休矣。 <br> 谁共题诗秉烛，两厌厌、天涯别袂。柔肠一寸，七分是恨，三分是泪。芳信不来，玉箫尘染，粉衣香退。待问春，怎把千红换得，一池绿水。",
  "poet": {
    "id": 558,
    "star": 0,
    "name": "黄孝迈",
    "desc": "黄孝迈（生卒年不详），南宋诗人，字德夫，号雪舟。有人说他“妙才超轶，词采溢出，天设神授，朋侪推独步，耆宿避三舍。酒酣耳热，倚声而作者，殆欲摩刘改之（过）、孙季蕃（惟信）之垒”，“其清丽，叔原（晏几道）、方回（贺铸）不能加其绵密。”有《雪舟长短句》。存词4首。"
  },
  "tags": []
}