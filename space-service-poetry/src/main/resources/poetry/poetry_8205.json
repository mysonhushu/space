{
  "id": 8205,
  "star": 28,
  "name": "酬裴侍御对雨感时见赠",
  "dynasty": "唐代",
  "content": "雨色秋来寒，风严清江爽。孤高绣衣人，潇洒青霞赏。 <br>平生多感激，忠义非外奖。祸连积怨生，事及徂川往。 <br>楚邦有壮士，鄢郢翻扫荡。申包哭秦庭，泣血将安仰。 <br>鞭尸辱已及，堂上罗宿莽。颇似今之人，蟊贼陷忠谠。 <br>渺然一水隔，何由税归鞅。日夕听猿怨，怀贤盈梦想。",
  "fanyi": "<p><strong>译文</strong><br>秋雨料峭，寒意肃然，北风萧瑟，秋江清爽。<br>你是孤傲高洁的检察官，身姿潇洒，有仙道之气。<br>你平生多有使人感激不尽的行为，素有忠义的褒奖。<br>近来却祸事连连，天怒人怨，以往事业如流水消失。<br>楚邦曾经有壮士伍子胥，依靠吴王终于报了家仇。<br>申包胥在秦庭大哭七日七夜，眼睛都哭出鲜血，终于获得秦国的支持，回来救楚。<br>但是楚王被鞭尸的耻辱发生且达极限，庙堂墓地上也长满了荒草。<br>这和如今的某些人一样，佞臣贼子陷害忠良。<br>长安虽然仅一水渺然相隔，却如何能驾车而返呢？<br>只能日夜听那哀猿啼鸣，夜夜梦里与你相见。 </p><p><strong>注释</strong><br>⑴绣衣，御史所服。<br>⑵<a href=\"http://so.gushiwen.org/author_509.aspx\">江淹</a>《恨赋》：“郁青霞之奇意。”李善注：“青霞奇意，志意高也。”<br>⑶<a href=\"http://so.gushiwen.org/author_758.aspx\">谢灵运</a><a href=\"http://so.gushiwen.org/view_8205.aspx\">诗</a>：“客心非外奖。”李善注：“奖，劝也。”江淹诗：“得夫非外奖。”张铣注：“得失由心，非外物所能奖劝。”<br>⑷壮士，谓伍子胥。按《史记》，伍子胥者，楚人也。父曰伍奢，为太子太傅。楚平王信费无极之谗，杀伍奢及其子尚。伍子胥奔吴，阖闾以为行人，与谋国事。九年悉兴师伐楚，乘胜而前，五战遂至郢。时平王已卒，子昭王出奔，伍子胥求昭王不得，乃掘楚平王墓，出其尸，鞭之三百然后已。于是申包胥走秦告急，求救于秦，秦不许。申包胥立于秦廷，昼夜哭，七日七夜不绝其声。秦哀公怜之曰：“楚虽无道，有臣若是，可无存乎？”乃遣车五百乘救楚击吴。<br>⑸《通鉴地理通释》：鄢，故城在襄州率道县南九里，今襄阳府宜城县。郢城，在荆州江陵县东北六里。林氏曰：江陵，郢也。襄阳，鄢也。<br>⑹《楚辞》：“夕揽中洲之宿莽。”王逸注：“草冬生不死者，楚人名之曰宿莽。”<br>⑺蟊贼，皆害苗之虫也。食根曰蟊，食节曰贼。又《诗诂》：蟊贼一虫，以禾将黄而虫害之，故曰蟊贼。取以喻谗恶之人。<br>⑻<a href=\"http://so.gushiwen.org/author_32.aspx\">谢朓</a>诗：“无由税归鞅。”李周翰注：“税，息也。鞅，驾也。”</p>",
  "poet": {
    "id": 247,
    "star": 0,
    "name": "李白",
    "image": "http://img.gushiwen.org/authorImg/libai.jpg",
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。"
  },
  "tags": [
    "秋天",
    "写风",
    "写雨",
    "写人",
    "同情"
  ]
}