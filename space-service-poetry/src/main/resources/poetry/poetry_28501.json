{
  "id": 28501,
  "star": 1,
  "name": "晨自竹径至龙兴寺崇隐上人院",
  "dynasty": "唐代",
  "content": "佛寺通南径，僧堂倚北坡。藤阴迷晚竹，苔滑仰晴莎。 <br> 病忆春前别，闲宜雨后过。石横闻水远，林缺见山多。 <br> 欲结三天社，初降十地魔。毒龙来有窟，灵鹤去无窠。 <br> 客路随萍梗，乡园失薜萝。禅心如可学，不藉鲁阳戈。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}