{
  "id": 68428,
  "star": 3,
  "name": "摸鱼儿（寿贾师宪）",
  "dynasty": "宋代",
  "content": "指庭前、翠云金雨。霏霏香满仙宇。一清透彻浑无底，秋水也无流处。君试数。此样襟怀，顿得乾坤住。闲情半许。听万物氤氲，从来形色，每向静中觑。 <br> 琪花落，相接西池寿母。年年弦月时序。荷衣菊佩寻常事，分付两山容与。天证取。此老平生，可向青天语。瑶卮缓举。要见我何心，西湖万顷，来去自鸥鹭。",
  "poet": {
    "id": 0,
    "star": 0,
    "name": "赵从橐"
  },
  "tags": []
}