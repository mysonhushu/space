{
  "id": 68700,
  "star": 1,
  "name": "贺新郎（寿吕道山四十九岁）",
  "dynasty": "宋代",
  "content": "万里天去。见浔阳江上，风引仙舟淮浦。到得玉阶方寸地，历历苍生辛苦。要尽活、江南一路。昼绣归来沾御渥，听邦人、箫鼓迎初度。龟与鹤，亦掀舞。 <br> 前身定是磻溪吕。笑当时、八十始卜，非熊非虎。试数行年逢革卦，革命正逢汤武。真千载、风云会遇。拟向庐山招五老，诣道山、同献蓬莱赋。仍剪菊，荐秋露。",
  "poet": {
    "id": 0,
    "star": 0,
    "name": "梁明夫"
  },
  "tags": []
}