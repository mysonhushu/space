{
  "id": 67020,
  "star": 1,
  "name": "东风第一枝（探梅）",
  "dynasty": "宋代",
  "content": "迅影凋年，嫩晴贳暖，意行问讯春色。不知春在谁家，闯香幔拢玉勒。一枝竹外，似欲诉、经年相忆。奈情多、难剪愁来，寂寞水寒烟碧。 <br> 吟正好、悲笳唤恨，酒正殢、夕阳催客。殷勤片月飞来，更随暗香细索。横斜瘦影，看尽未开时消息。为春来，还怕春多，肠断夜阑霜笛。",
  "poet": {
    "id": 1162,
    "star": 0,
    "name": "黄载",
    "desc": "黄载：词作家，具体生平不详，诗词以描写山水、花鸟为主，类似于唐代的田园派。全宋词收录其词五首《画锦堂》（牡丹）、《隔浦莲》（荷花）、《洞仙歌》、《孤鸾》、《东风第一枝》（探梅），其中以《隔浦莲》荷花最为出名。"
  },
  "tags": []
}