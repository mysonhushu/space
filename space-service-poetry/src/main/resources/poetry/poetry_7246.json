{
  "id": 7246,
  "star": 1,
  "name": "晚春卧病寄张八",
  "dynasty": "唐代",
  "content": "南陌春将晚，北窗犹卧病。林园久不游，草木一何盛。 <br> 狭迳花障迷，闲庭竹扫净。翠羽戏兰苕，赪鳞动荷柄。 <br> 念我平生好，江乡远从政。云山阻梦思，衾枕劳歌咏。 <br> 歌咏复何为，同心恨别离。世途皆自媚，流俗寡相知。 <br> 贾谊才空逸，安仁鬓欲丝。遥情每东注，奔晷复西驰。 <br> 常恐填沟壑，无由振羽仪。穷通若有命，欲向论中推。",
  "poet": {
    "id": 757,
    "star": 0,
    "name": "孟浩然",
    "image": "http://img.gushiwen.org/authorImg/menghaoran.jpg",
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。"
  },
  "tags": []
}