{
  "id": 16881,
  "star": 1,
  "name": "日暮碧云合",
  "dynasty": "唐代",
  "content": "日际愁阴生，天涯暮云碧。重重不辨盖，沈沈乍如积。 <br> 林色黯疑暝，隙光俄已夕。出岫且从龙，萦空宁触石。 <br> 馀辉澹瑶草，浮影凝绮席。时景讵能留，几思轻尺璧。",
  "poet": {
    "id": 3101,
    "star": 0,
    "name": "许康佐",
    "desc": "许康佐，父审。康佐登进士第，又登宏词科。以家贫母老，求为知院官，人或怪之，笑而不答。及母亡，服除，不就侯府之辟，君子始知其不择禄养亲之志也，故名益重。迁侍御史，转职方员外郎，累迁至驾部郎中，充翰林侍讲学士，仍赐金紫。历谏议大夫、中书舍人，皆在内庭。为户部侍郎，以疾解职。除兵部侍郎，转礼部尚。卒，年七十二，赠吏部尚书。撰《九鼎记》四卷。"
  },
  "tags": []
}