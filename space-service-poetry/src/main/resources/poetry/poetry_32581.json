{
  "id": 32581,
  "star": 1,
  "name": "弃妇",
  "dynasty": "唐代",
  "content": "嫁来未曾出，此去长别离。父母亦有家，羞言何以归。 <br> 此日年且少，事姑常有仪。见多自成丑，不待颜色衰。 <br> 何人不识宠，所嗟无自非。将欲告此意，四邻已相疑。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}