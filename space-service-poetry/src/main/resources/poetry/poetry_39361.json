{
  "id": 39361,
  "star": 7,
  "name": "蝴蝶三首",
  "dynasty": "唐代",
  "content": "不并难飞茧里蛾，有花芳处定经过。 <br> 天风相送轻飘去，却笑蜘蛛谩织罗。 <br> 苒苒双双拂画栏，佳人偷眼再三看。 <br> 莫欺翼短飞长近，试就花间扑已难。 <br> 栩栩无因系得他，野园荒径一何多。 <br> 不闻丝竹谁教舞，应仗流莺为唱歌。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}