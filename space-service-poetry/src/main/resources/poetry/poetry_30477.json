{
  "id": 30477,
  "star": 1,
  "name": "恭禧皇太后挽歌词三首",
  "dynasty": "唐代",
  "content": "八月曾殊选，三星固异仪。袝陵经灞浐，归赗杂华夷。 <br> 旌去题新谥，宫存锁素帏。重泉应不恨，生见太平时。 <br> 月落娥兼隐，宫空后岂还。衔哀穷地界，亲莅泣天颜。 <br> 旧住留丹药，新陵在碧山。国人伤莫及，应只咏关关。 <br> 配圣三朝隔，灵仪万姓哀。多年好黄老，旧日荐贤才。 <br> 道著标彤管，宫闲闭绿苔。平生六衣在，曾著祀高禖.",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}