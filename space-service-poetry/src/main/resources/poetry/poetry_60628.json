{
  "id": 60628,
  "star": 1,
  "name": "侧犯",
  "dynasty": "宋代",
  "content": "四山翠合，一溪碧绕秋容靓。波定。见鹭立鱼跳动平镜。修林散步＿，古木通幽径。风静。烟雾直、池塘倒晴影。 <br> 流年旧事，老矣尘心莹。还暗省。点吴霜、憔悴愧潘令。梦忆江南，小园路迥。愁听。叶落辘轳金井。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}