{
  "id": 66440,
  "star": 1,
  "name": "摸鱼儿（湖上）",
  "dynasty": "宋代",
  "content": "放扁舟、万山环处，平铺碧浪千顷。仙人怜我征尘久，借与梦游清枕。风乍静。望两岸群峰，倒浸玻璃影。楼台相映。更日薄烟轻，荷花似醉，飞鸟堕寒镜。 <br> 中都内，罗绮千街万井。天教此地幽胜。仇池仙伯今何在，堤柳几眠还醒。君试问。□此意、只今更有何人领。功名未竟。待学取鸱夷，仍携西子，来动五湖兴。",
  "poet": {
    "id": 0,
    "star": 0,
    "name": "杜旟"
  },
  "tags": []
}