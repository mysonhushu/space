{
  "id": 68008,
  "star": 1,
  "name": "满庭芳",
  "dynasty": "宋代",
  "content": "肥绽梅红，嫩翻荷绿，微凉时起青苹。人间福艾，都属老人星。累建高牙大纛，循良治、是处彬彬。棠阴里，丰碑纪德，仁爱浃生民。 <br> 纶巾。风物里，一筇徒倚，傲睨寰瀛。况清朝黄发，尤急谘询。第恐商山芝客，岂容便、蝉蜕功名。他时看，腰横玉带，朱紫列云仍。",
  "poet": {
    "id": 0,
    "star": 0,
    "name": "郑达可"
  },
  "tags": []
}