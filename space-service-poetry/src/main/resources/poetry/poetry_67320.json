{
  "id": 67320,
  "star": 1,
  "name": "念奴娇",
  "dynasty": "宋代",
  "content": "乾坤开辟，桂林有、元气自来融结。石磴盘空行木杪，天柱屹然中立。窟宅幽深，泉源清远，不是灵神擘。潜通后洞，张刘万古遗迹。 <br> 输我长剑凌虚，六尘尽扫，银海秋波碧。志气飘飘游物外，惟有清风知得。唤起白龙，护持飙驭，稽首朝金阙。山灵欣喜，紫云已在诗壁。",
  "poet": {
    "id": 0,
    "star": 0,
    "name": "黄应武"
  },
  "tags": []
}