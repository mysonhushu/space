{
  "id": 56533,
  "star": 1,
  "name": "喜迁莺",
  "dynasty": "宋代",
  "content": "冰池轻皱。喜寒律乍回，微阳初透。岁晚云黄，日晴烟暖，画刻暗添宫漏。山色岸容都变，春意欲传官柳。最好处，正酥融粉薄，一枝梅瘦。 <br> 行乐，春渐近，景胜欢长，幼眇丝簧奏。鸣玉鹓行，退朝花院，犹有御香沾袖。试问西邻虽富，何似东皋依旧。趁未老，便优游林壑，围棋把酒。",
  "poet": {
    "id": 2230,
    "star": 0,
    "name": "沈端节",
    "desc": "[约公元一一六九年前后在世]字约之，吴兴人，寓居溧阳。生卒年均不详，约宋孝宗乾道中前后在世。尝为芜湖令，知衡州，提举江东茶盐。淳熙间，（公元一一八二年前后）官至朝散大夫。著有《克斋集》，已佚。又有《克斋词》一卷。《全宋词》收录其词45首。《文献通考》吐属温雅，颇具风姿。《钦定四库全书总目》卷一百九十八《克斋词》提要云：“其吐属婉约，颇具风致，固不以《花庵》、《草堂》诸选不见录减价矣。”"
  },
  "tags": []
}