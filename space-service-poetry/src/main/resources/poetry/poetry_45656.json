{
  "id": 45656,
  "star": 2,
  "name": "纪道德",
  "dynasty": "唐代",
  "content": "道，德。清虚，玄默。生帝先，为圣则。听之不闻， <br> 抟之不得。至德本无为，人中多自惑。在洗心而息虑， <br> 亦知白而守黑。百姓日用而不知，上士勤行而必克。 <br> 既鼓铸于乾坤品物，信充仞乎东西南北。 <br> 三皇高拱兮任以自然，五帝垂衣兮修之不忒。 <br> 以心体之者为四海之主，以身弯之者为万夫之特。 <br> 有皓齿青娥者为伐命之斧，蕴奇谋广智者为盗国之贼。 <br> 曾未若轩后顺风兮清静自化，曾未若皋陶迈种兮温恭允塞。 <br> 故可以越圆清方浊兮不始不终， <br> 何止乎居九流五常兮理家理国。 <br> 岂不闻乎天地于道德也无以清宁， <br> 岂不闻乎道德于天地也有逾绳墨。 <br> 语不云乎仲尼有言朝闻道夕死可矣， <br> 所以垂万古历百王不敢离之于顷刻。",
  "poet": {
    "id": 2826,
    "star": 0,
    "name": "杜光庭",
    "image": "http://img.gushiwen.org/authorImg/duguangting.jpg",
    "desc": "杜光庭（850—933），字圣宾，号东瀛子，缙云人。唐懿宗时，考进士未中，后到天台山入道。晚年辞官隐居四川青城山。一生著作颇多，有《道德真经广圣义》、《道门科范大全集》、《广成集》、《洞天福地岳渎名山记》、《青城山记》、《武夷山记》、《西湖古迹事实》等。古代著名传奇小说《虬髯客传》相传系他所作。杜光庭注重对道教教义、斋醮科范、修道方术等多方面的研究和整理，对后世道教影响很大。一些著作亡佚于元初,无法见其原貌。研究杜光庭的专著有《唐代老学研究——以成玄英、李荣、唐玄宗、杜光庭《道德经》注疏为个案》等。"
  },
  "tags": []
}