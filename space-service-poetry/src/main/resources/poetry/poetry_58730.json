{
  "id": 58730,
  "star": 2,
  "name": "水调歌头（自广中出，过庐陵，赠歌姬段云卿）",
  "dynasty": "宋代",
  "content": "有美如花客，容饬尚中州。玉京杳渺际，与别几经秋。家在金河堤畔，身寄白苹洲末，南北两悠悠。休苦话萍梗，清泪已难收。 <br> 玉壶酒，倾潋滟，听君讴。伫雪却月，新弄一曲洗人忧。同是天涯沦落，何必平生相识，相见且迟留。明日征帆发，风月为君愁。",
  "poet": {
    "id": 2042,
    "star": 0,
    "name": "韩玉",
    "desc": "韩玉，字温甫，南宋词人，韩玉本金人，绍兴初挈家南渡。毛晋刻入六十家词，称其虽与康与之、辛弃疾唱和，相去如苎萝、无盐。著有《东浦词》，世人又称其“韩东浦”。王国维 《人间词话》中认为他与辛弃疾词开北曲四声通押之祖：“稼轩《贺新郎》······与韩玉《东浦词·贺新郎》以“玉”、“曲”叶“注”、“女”，《卜算子》以“夜”、“谢”叶“节”、“月”，已开北曲四声通押之祖。”"
  },
  "tags": []
}