{
  "id": 12470,
  "star": 2,
  "name": "贾员外处见中书贾舍人巴陵诗集览之怀旧代书寄赠",
  "dynasty": "唐代",
  "content": "海岸望青琐，云长天漫漫。十年不一展，知有关山难。 <br> 适逢阮始平，立马问长安。取公咏怀诗，示我江海澜。 <br> 暂若窥武库，森然矛戟寒。眼明遗头风，心悦忘朝餐。 <br> 大驾今返正，熊罴扈鸣銮。公游凤凰沼，献可在笔端。 <br> 系越有长缨，封关只一丸。冏然翔寥廓，仰望惭羽翰。 <br> 嘉会不我与，相思岁云殚。唯当袖佳句，持比青琅玕.",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}