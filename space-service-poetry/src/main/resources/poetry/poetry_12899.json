{
  "id": 12899,
  "star": 1,
  "name": "题高云客舍",
  "dynasty": "唐代",
  "content": "孤兴日自深，浮云非所仰。窗中西城峻，树外东川广。 <br> 晏起簪葛巾，闲吟倚藜杖。阮公道在醉，庄子生常养。 <br> 五柳转扶疏，千峰恣来往。清秋香粳获，白露寒菜长。 <br> 吴国滞风烟，平陵延梦想。时人趋缨弁，高鸟违罗网。 <br> 世事徒乱纷，吾心方浩荡。唯将山与水，处处谐真赏。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}