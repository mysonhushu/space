{
  "id": 7178,
  "star": 1,
  "name": "仰答韦司业垂访五首",
  "dynasty": "唐代",
  "content": "呦呦食苹鹿，常饮清泠川。但悦丰草美，宁知牢馔鲜。 <br> 主人有幽意，将以充林泉。罗网幸免伤，蒙君复羁牵。 <br> 高堂列众宾，广座鸣清弦。俯仰转惊惕，裴回独忧煎。 <br> 缅怀云岩路，欲往无由缘。物各有所好，违之伤自然。 <br> 神龟在南国，缅邈湘川阴。游止莲叶上，岁时嘉树林。 <br> 毒虫且不近，斤斧何由寻。错落负奇文，荧煌耀丹金。 <br> 江山万里馀，淮海阻且深。独保贞素质，不为寒暑侵。 <br> 一逢盛明代，应见通灵心。 <br> 晋代有儒臣，当年富词藻。立言寄青史，将以赞王道。 <br> 辽落缅岁时，辛勤历江岛。且言风波倦，探涉岂为宝。 <br> 不遇庾征西，云谁展怀抱。士贫乏知己，安得成所好。 <br> 彭阳昔游说，愿谒南郢都。王果尚未达，况从夷节谟。 <br> 岂知晋叔向，无罪婴囚拘。临难俟解纷，独知祁大夫。 <br> 举雠且不弃，何必论亲疏。夫子觉者也，其能遗我乎。 <br> 关西一公子，年貌独青春。被褐来上京，翳然声未振。 <br> 中郎何为者，倒屣惊座宾。词赋岂不佳，盛名亦相因。 <br> 为君奏此曲，此曲多苦辛。千载不可诬，孰言今无人。",
  "poet": {
    "id": 1131,
    "star": 0,
    "name": "萧颖士",
    "image": "http://img.gushiwen.org/authorImg/xiaoyingshi.jpg",
    "desc": "萧颖士（717～768年），字茂挺，颍州汝阴（今安徽阜阳）人，郡望南兰陵（今江苏常州）。唐朝文人、名士。萧高才博学，著有《萧茂挺集》。门人共谥“文元先生”。工于书法，长于古籀文体，时人论其“殷、颜、柳、陆，李、萧、邵、赵，以能全其交也。”工古文辞，语言朴实；诗多清凄之言。家富藏书，玄宗时，家居洛阳，已有书数千卷。安禄山谋反后，他把藏书转移到石洞坚壁，独身走山南。其文多已散佚，有《萧梁史话》《游梁新集》及文集10余卷，明人辑录有《萧茂挺文集》1卷，《全唐诗》收其诗20首，收其文2卷。"
  },
  "tags": []
}