{
  "id": 62357,
  "star": 1,
  "name": "永遇乐（林钟商过李氏晚妆阁，见壁间旧所题词，遂再赋）",
  "dynasty": "宋代",
  "content": "春酌沈沈，晚妆的的，仙梦游惯。锦溆维舟，青门倚盖，还被笼莺唤。裴郎归后，崔娘沈恨，漫客请传芳卷。联题在，频经翠袖，胜隔绀纱尘幔。 <br> 桃根杏叶，胶黏缃缥，几回凭阑人换。峨髻愁云，兰香腻粉，都为多情褪。离巾拭泪，征袍染醉，强作酒朋花伴。留连怕，风姨浪妒，又吹雨断。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}