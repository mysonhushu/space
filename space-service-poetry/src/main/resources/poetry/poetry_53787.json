{
  "id": 53787,
  "star": 1,
  "name": "水调歌头（哭进道。“飞桥自古双溪合，柽柳如今夹岸垂”。么金店别业诗）",
  "dynasty": "宋代",
  "content": "诗人翻水尽，寂寞五侯烟。醉魂何在，应骑箕尾列青天。记得平生谈笑，夹岸手栽杨柳，同泛夜深船。溪水还依旧，深浅半青竿。 <br> 小神仙，殷七七，许闲闲。黄粱未熟，经游都在梦魂间。我厌嚣尘浊味，几欲凌云羽化，鸡犬不留残。俗事丹砂冷，且抱一枝安。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}