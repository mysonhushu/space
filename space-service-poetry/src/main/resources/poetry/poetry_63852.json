{
  "id": 63852,
  "star": 1,
  "name": "满江红（花朝雨作）",
  "dynasty": "宋代",
  "content": "客子光阴，又还是、杏花阡陌。欹枕听、一窗夜雨，怎生禁得。银蜡痕消珠凤小，翠衾香冷文鸳拆。叹人生、时序百年心，萍踪迹。 <br> 声不断，楼头滴。行不住，街头屐。倩新来双燕，探晴消息。可煞东君多著意，柳丝染出西湖色。待牡丹、开处十分春，催寒食。",
  "poet": {
    "id": 138,
    "star": 0,
    "name": "黄公绍",
    "desc": "黄公绍，宋元之际邵武（今属福建）人，字直翁。咸淳进士。入元不仕，隐居樵溪。著《古今韵会》、以《说文》为本，参考宋元以前字书、韵书，集字书训诂之大成，原书已佚，其同时人熊忠所编《古今韵会举要》中，略能见其大概。另有《在轩集》。"
  },
  "tags": []
}