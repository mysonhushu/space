{
  "id": 51710,
  "star": 2,
  "name": "蓦山溪（送李彦时）",
  "dynasty": "宋代",
  "content": "出门西笑。千里长安道。不用引离声，便登荣、十洲三岛。画船珠箔，萍末水风凉，随柳岸，楚台人，景与人俱好。 <br> 应嗟见晚，玉殿生清晓。正是妙年时，步承明、谋身须早。轺车肤使，新逐凯歌回，恩綍重，彩衣轻，嘉庆知多少。",
  "poet": {
    "id": 436,
    "star": 0,
    "name": "葛胜仲",
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。"
  },
  "tags": []
}