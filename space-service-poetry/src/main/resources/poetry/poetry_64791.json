{
  "id": 64791,
  "star": 2,
  "name": "凤凰台忆吹箫",
  "dynasty": "宋代",
  "content": "水国云乡，冰魂雪魄，朝来新领春还。便未怕、天暄峰蝶，笛转羌蛮。一树垂云似画，香暗暗、白浅红班。东风外，清新雪月，潇洒溪山。 <br> 应是飞琼弄玉，天不管、年年谪向人间。占芳事，铅华一洗，红叶俱残。多少烟愁雨恨，空脉脉、意远情闲。无人见，翠袖倚竹天寒。 ",
  "poet": {
    "id": 0,
    "star": 0,
    "name": "权无染"
  },
  "tags": []
}