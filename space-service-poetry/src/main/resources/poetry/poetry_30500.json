{
  "id": 30500,
  "star": 1,
  "name": "酬曹侍御见寄",
  "dynasty": "唐代",
  "content": "儒道苦不胜，迩来惟慕禅。触途非巧者，于世分沉然。 <br> 要地羞难入，闲居钝更便。清和挑菜食，闷寂闭花眠。 <br> 累遣期抛俸，机忘怕与权。妨春愁筦榷，响夜忆林泉。 <br> 匪石从遭刖，珠膏枉被煎。讨论唯子厚，藏退合吾先。 <br> 旧制群英伏，来章六义全。休旬一拟和，乡思乱情田。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}