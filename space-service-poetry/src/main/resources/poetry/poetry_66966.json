{
  "id": 66966,
  "star": 1,
  "name": "沁园春（自适）",
  "dynasty": "宋代",
  "content": "曰归去来，归去来兮，吾将安归。但有东篱菊，有西园桂，有南溪月，有北山薇。蜂则有房，鱼还有穴，蚁有楼台兽有依。吾应有、云中旧隐，竹里柴扉。 <br> 人间征路熹微。看处处丹枫白露唏。况寒原衰草，牛羊来下，淡烟秋水，鲈鳜初肥。自笑平生，颓然骨相，只合持竿坐钓矶。都休也，对西风无语，落日斜晖。",
  "poet": {
    "id": 1621,
    "star": 0,
    "name": "严参",
    "desc": "[约公元一二oo年前后在世]字少鲁，自号三休居士，邵武（一作昭武）人。生卒年均不详，约宋宁宗庆元末前后在世。与严羽、严仁齐名，时号“三严”。志气高傲，不喜广交延誉。生平事迹不可考。参能词，所作可于花庵词选中见之。"
  },
  "tags": []
}