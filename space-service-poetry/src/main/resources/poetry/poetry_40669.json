{
  "id": 40669,
  "star": 1,
  "name": "句",
  "dynasty": "唐代",
  "content": "尺素隐清辉，一毫分险阻。 <br> 金翅动身摩日月，银河转浪洗乾坤。 <br> 须知手笔安排定，不怕山河整顿难。 <br> 九衢冠盖暗争路，四海干戈多异心。 <br> 地隈一水巡城转，天约群山附郭来。 <br> 数家鱼网疏云外，一岸残阳细雨中。 <br> 松欹晚影离坛草，钟撼秋声入殿风。 <br> 压低吴楚遥涵水，约破云霞独倚天。 <br> 半身落日离秦树，一路平芜入楚烟。 <br> 清占月中三峡水，丽偷云外十洲春。 <br> 幽鸟唤人穿竹去，野猿寻果出云来。 ",
  "poet": {
    "id": 1328,
    "star": 0,
    "name": "沈彬",
    "image": "http://img.gushiwen.org/authorImg/shenbin.jpg",
    "desc": "[约公元八五三年至九五七年间在世]字子文，（五代诗话作子美。此从唐才子传）筠州高安人。生卒年均不详，约唐宣宗大中七年至周世宗显德四年间在世，年约九十岁左右。少孤，苦学。应举不策。乾符中，（公元八七七年左右）南游湖、湘，隐云阳山数年。又游岭表，约二十年，始还吴中。与僧虚中、齐己为诗友。时南唐李升镇金陵，旁罗俊逸儒宿。彬应辟，知升欲取杨氏，因献画山水诗云：“须知笔力安排定，不怕山河整顿难”。升大喜，授秘书郎。保大中，以吏部侍郎致仕。归，徙居宜春。时年八十余。李璟以旧恩召见，赐粟帛官其子。彬著有诗集一卷，《唐才子传》传于世。"
  },
  "tags": []
}