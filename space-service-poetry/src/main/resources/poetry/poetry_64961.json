{
  "id": 64961,
  "star": 1,
  "name": "雨中花",
  "dynasty": "宋代",
  "content": "三百年间，青史几多人物，俱委埃尘。独先生斯世，炼气成神。将我一支丹桂，换他千载青春。岳阳楼上，纱巾羽扇，谁识天人。 <br> 千山短褐，掬水擎花，为君增祝灵椿。遥想望、吹笙坐殿，奏舞鸾茵。凤驭云帡不散，碧桃紫李长新。愿分余沥，九霞光里，相继朝真。",
  "poet": {
    "id": 0,
    "star": 0,
    "name": "陆凝之"
  },
  "tags": []
}