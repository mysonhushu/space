{
  "id": 54664,
  "star": 1,
  "name": "朝中措（赠赵牧仲歌姬）",
  "dynasty": "宋代",
  "content": "绿杨庭院觉深沈。曾听一莺吟。今夜却成容易，双莲步步摇金。 <br> 歌声暂驻，颦眉又去，无计重寻。应恨玉郎殢酒，教人守到更深。",
  "poet": {
    "id": 1199,
    "star": 0,
    "name": "李石",
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。"
  },
  "tags": []
}