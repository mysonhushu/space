{
  "id": 61293,
  "star": 1,
  "name": "沁园春（赠锦江歌者何琮）",
  "dynasty": "宋代",
  "content": "有孤竹君，音节拂云，谥曰洞箫。纵柳郎填就，周郎顾罢，欠伊品藻，律也难调。惭愧何郎。呜呜袅袅，翻入腭唇齿舌喉。谁知道，是郭郎亲授，共贯同条。 <br> 后来一辈枵枵。甚声响都如鹦鹉娇。叹秦青已往，嘉荣何在，念奴骨朽，李八魂消。试向尊前，听君一曲，前辈风流未觉凋。冯郎老，但点头咽唾，拼解金貂。",
  "poet": {
    "id": 1742,
    "star": 0,
    "name": "冯取洽",
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。"
  },
  "tags": []
}