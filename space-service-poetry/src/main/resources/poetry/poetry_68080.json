{
  "id": 68080,
  "star": 2,
  "name": "浪淘沙（中秋雨）",
  "dynasty": "宋代",
  "content": "愁似晚天云。醉亦无凭。秋光此夕属何人。贫得今年无月看，留滞江城。夜起候檐声。似雨还晴。旧家谁信此时情。惟有桂香时入梦，勾引诗成。",
  "poet": {
    "id": 1424,
    "star": 0,
    "name": "萧汉杰",
    "desc": "萧汉杰，南宋末遗民词人。号吟所，吉水（今江西吉水县）人。淳祐十年（1250）进士。有青原樵唱，不传，今存词4首。"
  },
  "tags": []
}