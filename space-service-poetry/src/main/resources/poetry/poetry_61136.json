{
  "id": 61136,
  "star": 2,
  "name": "贺新郎（杜子昕凯歌）",
  "dynasty": "宋代",
  "content": "尽说番和汉。这琵琶、依稀似曲，蓦然弦断。作么一年来一度，欺得南人技短。叹几处、城危如卵。元凯后身居玉帐，报胡儿、休作寻常看。布严令，运奇算。 <br> 开门决斗雌雄判。笑中宵、奚车毡屋，兽惊禽散。个个巍冠横尘柄，谁了君王此段。也莫靠、长江能限。不论周郎并幼度，便仲尼、复起嗟微管。驰露布，筑京观。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}