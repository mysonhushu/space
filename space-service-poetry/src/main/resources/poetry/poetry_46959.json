{
  "id": 46959,
  "star": 1,
  "name": "甘露寺紫薇花",
  "dynasty": "唐代",
  "content": "蜀葵鄙下兼全落，菡萏清高且未开。赫日迸光飞蝶去， <br> 紫薇擎艳出林来。闻香不称从僧舍，见影尤思在酒杯。 <br> 谁笑晚芳为贱劣，便饶春丽已尘埃。牵吟过夏惟忧尽， <br> 立看移时亦忘回。惆怅寓居无好地，懒能分取一枝栽。",
  "poet": {
    "id": 1885,
    "star": 0,
    "name": "孙鲂",
    "desc": "孙鲂（940年前后在世），字伯鱼，江西乐安（全唐诗作南昌）人，为五代南唐著名诗人。"
  },
  "tags": []
}