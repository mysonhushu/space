{
  "id": 61775,
  "star": 1,
  "name": "沁园春（代寿直院陈文昌）",
  "dynasty": "宋代",
  "content": "今代清流，北斗以南，文昌一星。对露门进读，銮坡演翰，琐闱批敕，宝牒成文。笔下权衡，胸中律度，礼乐人才俱讨论。鸳行里，羡才高片玉，辉映条冰。 <br> 几年简在吾君。便须把诗书开太平。笑诸公炙手，昔成何事，一贤冷眼，今独修名。花底退朝，槐边听制，一武商岩霖雨新。金罍举，对春风九十，岁岁平分。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}