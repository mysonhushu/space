{
  "id": 60453,
  "star": 3,
  "name": "水龙吟（赋酴醿）",
  "dynasty": "宋代",
  "content": "荡红流水无声，暮烟细草黏天远。低回倦蝶，往来忙燕，芳期顿懒。绿雾迷墙，翠虬腾架，雪明香暖。笑依依欲挽，春风教住，还疑是，相逢晚。 <br> 不似梅妆瘦减。占人间、丰神萧散。攀条弄蕊，天涯犹记，曲阑小院。老去情怀，酒边风味，有时重见。对枕帏空想，东床旧梦，带将离恨。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}