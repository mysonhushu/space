{
  "id": 56836,
  "star": 1,
  "name": "水调歌头（戊戌迓客回程至松江作）",
  "dynasty": "宋代",
  "content": "小队拥龙节，三度过鲈乡。烟波万顷，＿纹轻皱湿斜阳。何处渔舟唱晚，最是芦花风断，欸乃一声长。矫首望空阔，逸兴堕微茫。 <br> 笑尘缨，何日许，濯沧浪。天随甫里，相寻无处一凄凉。曾把水光山色，收入烟蓑短艇，胜世作清狂。举酒属公子，富贵未渠央。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}