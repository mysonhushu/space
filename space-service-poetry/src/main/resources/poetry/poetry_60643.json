{
  "id": 60643,
  "star": 3,
  "name": "霜叶飞",
  "dynasty": "宋代",
  "content": "塞云垂地，堤烟重，燕鸿初度江表。露荷风柳向人疏，台榭还清悄。恨脉脉、离情怨晓。相思魂梦银屏小。奈倦客征衣，自遍拂尘埃，玉镜羞照。 <br> 无限静陌幽坊，追欢寻赏，未落人后先到。少年心事转头空，况老来怀抱。尽绿叶红英过了。离声慵整当时调。问丽质，从憔悴，消减腰围，似郎多少。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}