{
  "id": 70529,
  "star": 1,
  "name": "【双调】水仙子　思情",
  "dynasty": "元代",
  "content": "　　海棠露冷湿胭脂，杨柳风寒袅绿丝。寄来书刚写个鸳鸯字，墨痕湮透纸。吟<br>不成几句新诗。心间事，口内词，多少寻思。<br>　　玉钩帘控画堂空，宝篆香消锦被重，无人温暖罗帏梦，梦中寻可意种，碧纱<br>窗忽地相逢。舌尖恨，心上恐，惊觉晨钟。<br>　　芰荷泛月小妆梳，画舸摇风醉玉壶。一杯酒尽青山暮，促归期云共雨，逞疏<br>狂巽玉喷珠。诗中句，灯下书，此意如何。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}