{
  "id": 43278,
  "star": 1,
  "name": "答郑方回",
  "dynasty": "唐代",
  "content": "独禅外念入，中夜不成定。顾我憔悴容，泽君阳春咏。 <br> 词贞思且逸，琼彩何晖映。如聆云和音，况睹声名盛。 <br> 琴语掩为闻，山心声宜听。是时寒光澈，万境澄以净。 <br> 高秋日月清，中气天地正。远情偶兹夕，道用增寥夐。 <br> 思君处虚空，一操不可更。时美城北徐，家承谷口郑。 <br> 轩车未有辙，蒿兰且同径。庄生诫近名，夫子罕言命。 <br> 是以耕楚田，旷然殊独行。萎蕤鸾凤彩，特达珪璋性。 <br> 通隐嘉黄绮，高儒重荀孟。世污我未起，道蹇吾犹病。 <br> 逸翮思冥冥，潜鳞乐游泳。宗师许学外，恨不逢孔圣。 <br> 说诗迷颓靡，偶俗伤趋竞。此道谁共诠，因君情欲罄。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}