{
  "id": 68521,
  "star": 1,
  "name": "疏影（西湖社友赋红梅，分韵得落字）",
  "dynasty": "宋代",
  "content": "虬枝茜萼。使轻盈态度，香透帘幕。净洗铅华，浓抹胭脂，风前伴我孤酌。诗翁瘦硬□□□，断不被、春风熔铄。有陇间、折赠殷勤，又恐暮笳吹落。寂寞。孤山月夜，玉人万里外，空想前约。雁足书沈，马上弦哀，不尽寒阴砂漠。昭君滴滴红冰泪，但顾影、未忺梳掠。等恁时、环佩归来，却慰此况萧索。",
  "poet": {
    "id": 0,
    "star": 0,
    "name": "危西麓"
  },
  "tags": []
}