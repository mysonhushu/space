{
  "id": 65597,
  "star": 1,
  "name": "念奴娇（再和咏杜庵高君忻聚画屏）",
  "dynasty": "宋代",
  "content": "蓬莱一岛，卧长烟千柳，西溪幽趣。苜蓿盘中初日上，不把胾臑充俎，和月栽松，饶云买石，只此为家务。倚楹清啸，断霞斜倚天暮。闻道块磊浇胸，槎牙肝肺，劝笔端风雨。壁上潇湘秋一帧，影落荻花洲渚。暗浦潮生，寒矶雪化，无复风，原空格，从吴校尘虑。此时渔父，短蓑合在何处。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}