{
  "id": 9976,
  "star": 1,
  "name": "故吏部郎中赠给事中韦公挽歌二首",
  "dynasty": "唐代",
  "content": "神理今何在，斯人竟若斯。颜渊徒有德，伯道且无儿。 <br> 白发今非老，青云数有奇。谁言夕郎拜，翻向夜台悲。 <br> 社里东城接，松阡北地开。闻笳春色惨，执绋故人哀。 <br> 终日南山对，何时渭水回。仁兄与恩旧，相望泣泉台。 ",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}