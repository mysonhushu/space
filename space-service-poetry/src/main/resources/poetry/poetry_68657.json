{
  "id": 68657,
  "star": 1,
  "name": "天香（宛委山房拟赋龙涎香）",
  "dynasty": "宋代",
  "content": "瀛峤浮烟，沧波挂月，潜虬睡起清晓。万里槎程，一番花信，付与露薇冰脑。纤云渐暖，凝翠席、氤氲不了。银叶重调火活，珠帘日垂风悄。 <br> 螺屏酒醒梦好。绣罗帱、依旧痕少。几度试拈心字，暗惊芳抱。隐约仙舟路杳。谩佩影玲珑护娇小。素手金篝，春情未老。",
  "poet": {
    "id": 0,
    "star": 0,
    "name": "李居仁"
  },
  "tags": []
}