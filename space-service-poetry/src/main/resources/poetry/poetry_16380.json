{
  "id": 16380,
  "star": 1,
  "name": "从军行三首",
  "dynasty": "唐代",
  "content": "看图闲教阵，画地静论边。乌垒天西戍，鹰姿塞上川。 <br> 路长唯算月，书远每题年。无复生还望，翻思未别前。 <br> 栅壕三面斗，箭尽举烽频。营柳和烟暮，关榆带雪春。 <br> 边城多老将，碛路少归人。杀尽金河卒，年年添塞尘。 <br> 候火起雕城，尘沙拥战声。游军藏汉帜，降骑说蕃情。 <br> 霜落滹沱浅，秋深太白明。嫖姚方虎视，不觉说添兵。",
  "poet": {
    "id": 162,
    "star": 0,
    "name": "李约",
    "desc": "[唐]宗室，字在博，一作存博。郑王元懿玄孙，勉子，官兵部员外郎。有画癖，闻一士人家有张璪所绘松石幛子，乃诣购其家，弱妻已练为衣裹。唯得两幅，双柏一石，嗟惋久之，作绘练记。以至行雅操知名当时。特精楷隶，并善画梅。又萧字为梁侍中萧子云壁书，李约得之，崔备为之记，约自为赞，又以名其斋。《唐书宗室世系表》、《历代名画记》、《宣和画谱》、《图绘宝鉴补遗》、《萧斋记》"
  },
  "tags": []
}