{
  "id": 59088,
  "star": 1,
  "name": "烛影摇红（灯夕玉照堂梅花正开）",
  "dynasty": "宋代",
  "content": "宿雨初干，舞梢烟瘦金丝袅。嫩云扶日破新晴，旧碧寻芳草。幽径兰芽尚小。怪今年、春归太早。柳塘花院，万朵红莲，一宵开了。 <br> 梅雪翻空，忍教轻趁东风老。粉围香阵拥诗仙，战退春寒峭。现乐歌弹闹晓。宴亲宾、团圞同笑。醉归时候，月过珠楼，参横蓬岛。|<柳塘、花院、现乐，皆家中堂名也> | </柳塘、花院、现乐，皆家中堂名也>",
  "poet": {
    "id": 0,
    "star": 0,
    "name": "张鎡"
  },
  "tags": []
}