{
  "id": 63128,
  "star": 1,
  "name": "浣溪沙（再用韵并简二千户）",
  "dynasty": "宋代",
  "content": "金紫山前山万重。山高云密下苍龙。春来好雨遍三峰。 <br> 芳草郊原眠茧犊，垂杨营垒击花骢。趣归行有紫泥封。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}