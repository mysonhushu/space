{
  "id": 65084,
  "star": 2,
  "name": "迷仙引",
  "dynasty": "宋代",
  "content": "春阴霁。岸柳参差，袅袅金丝细。画阁昼眠莺唤起。烟光媚。燕燕双高，引愁人如醉。慵缓步，眉敛金铺倚。嘉景易失，懊恼韶光改。花空委。忍厌厌地。施朱粉，临鸾鉴，腻香销灭摧桃李。 <br> 独自个凝睇。暮云暗、遥山翠。天色无情，四远低垂淡如水。离恨托、征鸿寄。旋娇波、暗落相思泪。妆如洗。向高楼、日日春风里。悔凭兰、芳草人千里。",
  "poet": {
    "id": 1452,
    "star": 0,
    "name": "关咏",
    "desc": "关咏（生卒年不详）字永言，宋朝官屯田郎中，知湖州、通州。嘉祐八年（1063），以太常少卿知泉州，改光禄卿、秘书监。事见《宋诗纪事补遗》卷一六。词存《迷仙引》一首。《诗话总龟》卷三三引《古今诗话》：“石曼卿（延年）尝于平阳会中，代作《寄尹师鲁》一篇”，“永言乃增其词为曲，度以《迷仙引》，于是人争歌之”。"
  },
  "tags": []
}