{
  "id": 58538,
  "star": 1,
  "name": "念奴娇",
  "dynasty": "宋代",
  "content": "晴风丽日，算东君、坼遍梅心桃萼。独有名花开殿后，一笑嫣然如昨。黄袂层肤，霞冠高拥，多态春才觉。雨巾风帽，故人来趁花约。 <br> 好是罗绮添春，香风环坐，半醉金钗落。老去心情难似旧，手捻花枝为乐。麝馥萦愁，妆花凝恨，莫惜金荷酌。酒阑花睡，梦魂重到京洛。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}