{
  "id": 39184,
  "star": 1,
  "name": "邑宰相访，翼日有寄",
  "dynasty": "唐代",
  "content": "渊明深念郄诜贫，踏破莓苔看甑尘。碧沼共攀红菡萏， <br> 金鞍不卸紫麒麟。残阳妒害催归客，薄酒甘尝罚主人。 <br> 夜半梦醒追复想，欲长攀接有何因。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}