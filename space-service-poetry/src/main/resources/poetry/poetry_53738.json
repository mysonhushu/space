{
  "id": 53738,
  "star": 1,
  "name": "情久长",
  "dynasty": "宋代",
  "content": "冰梁跨水，沈沈霁色遮千里。怎向我、小舟孤楫，天外飘逐夜寒侵短发，睡不稳、窗外寒风渐起。岁华暮、蟾光射雪，碧瓦飘霜，尘不动、寒无际。 <br> 鸡咽荒郊，梦也无归计。拥绣枕、断魂残魄，清吟无味。想伊睡起，又念远、楼阁横枝对倚。待归去、西窗剪烛，小合凝香，深翠幕、饶春睡。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}