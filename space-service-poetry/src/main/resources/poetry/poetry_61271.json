{
  "id": 61271,
  "star": 1,
  "name": "水调歌头",
  "dynasty": "宋代",
  "content": "可之有，因赋是词付何琮，俾歌之以侑一醉。 <br> 雪霁春已半，露重午方暄。一筇挂上高绝，便觉眼前宽。指点数家楼阁，检校一村花柳，绿水接青烟。峦岫竞围绕，风日更清妍。 <br> 闹媒蜂，纷使蝶，菜花繁。少年正尔行乐，谁复顾华颠。自有此丘此坂，那得游人箫鼓，暖响出中天。归步不妨晚，恰则月初弦。",
  "poet": {
    "id": 1742,
    "star": 0,
    "name": "冯取洽",
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。"
  },
  "tags": []
}