{
  "id": 59277,
  "star": 1,
  "name": "念奴娇（白莲呈罗教、黄法）",
  "dynasty": "宋代",
  "content": "凿开方沼，问何人种玉、工夫奇绝。幻出瀛州有□□，十万水仙罗列。风曳＿琚，露零珠佩，天上人装结。君看炎夏，堕来何处冰雪。 <br> 我来对此凉生，红尘飞尽，却笑凌波袜。最爱幽姿能雅淡，自蓄芳馨孤洁。挹取天浆，唤将空籁，齐作清歌发。不知尘世，晃然身在瑶阙。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}