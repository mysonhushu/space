{
  "id": 2265,
  "star": 1,
  "name": "游隋故都",
  "dynasty": "唐代",
  "content": "洛城聊顾步，长想遂留连。水斗宫初毁，风变鼎将迁。 <br> 皋陶德不建，汾隅祀忽焉。宗祊旷无象，声朔缅谁传。 <br> 枌榆何冷落，禾黍郁芊绵。悲歌尽商颂，太息悯周篇。 <br> 来苏伫圣德，濡足乃乘乾。正始淳风被，人劳用息肩。 <br> 舞象文思泽，偃伯武功宣。则百昌厥后，于万永斯年。 <br> 兹辰素商节，灰管变星躔。平原悴秋草，乔木敛寒烟。 <br> 翻黄坠疏叶，凝翠积高天。参差海曲雁，寂寞柳门蝉。 <br> 兴悼今如此，悲愁复在旃。彷徨不忍去，杖策屡回邅。",
  "poet": {
    "id": 2525,
    "star": 0,
    "name": "陆敬",
    "desc": "陆敬，字、里、生卒年均不详，约唐高祖武德元年前后在世。初仕窦建德为国子祭酒。[公元六一八年在世]（《两唐书志》作凌敬。此从全唐诗及唐诗纪事），字、里、生卒年均不详，约唐高祖武德元年前后在世。初仕窦建德为国子祭酒。李世民军武牢，建德军被迫不得进。敬说建德取怀州，腧太行，入上党，趋河口，骇蒲津，乘唐之虚，以取山北。建德不从，以及于败。后归唐。敬著有文集十四卷，（《两唐书志》全唐诗唐诗纪事均同）传于世。"
  },
  "tags": []
}