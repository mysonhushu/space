{
  "id": 17113,
  "star": 1,
  "name": "酬崔舍人阁老冬至日宿直省中奉简两掖阁老并见示",
  "dynasty": "唐代",
  "content": "令节一阳新，西垣宿近臣。晓光连凤沼，残漏近鸡人。 <br> 白雪飞成曲，黄钟律应均。层霄翔迅羽，广陌驻归轮。 <br> 清切晨趋贵，恩华夜直频。辍才时所重，分命秩皆真。 <br> 左掖期连茹，南宫愧积薪。九年叨此地，回首倍相亲。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}