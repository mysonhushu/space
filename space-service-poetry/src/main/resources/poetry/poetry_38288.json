{
  "id": 38288,
  "star": 1,
  "name": "和薛先辈见寄初秋寓怀即事之作二十韵",
  "dynasty": "唐代",
  "content": "玉律初移候，清风乍远襟。一声蝉到耳，千炬火然心。 <br> 岳静云堆翠，楼高日半沉。引愁憎暮角，惊梦怯残砧。 <br> 露白凝湘簟，风篁韵蜀琴。鸟喧从果烂，阶净任苔侵。 <br> 柿叶添红景，槐柯减绿阴。采珠逢宝窟，阅石见瑶林。 <br> 鲁殿铿寒玉，苔山激碎金。郄堂流桂景，陈巷集车音。 <br> 名自张华显，词因葛亮吟。水深龙易失，天远鹤难寻。 <br> 鉴貌宁惭乐，论才岂谢任。义心孤剑直，学海怒涛深。 <br> 既睹文兼质，翻疑古在今。惭闻纡绿绶，即候挂朝簪。 <br> 晚树连秋坞，斜阳映暮岑。夜虫方唧唧，疲马正駸駸。 <br> 托迹同吴燕，依仁似越禽。会随仙羽化，香蚁且同斟。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}