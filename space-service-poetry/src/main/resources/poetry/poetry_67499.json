{
  "id": 67499,
  "star": 1,
  "name": "蕙兰芳（赣州推厅新创池亭、画桥，时宴其中，今小春舞。小春乃吾家小妓也）",
  "dynasty": "宋代",
  "content": "池亭小，帘幕初下，散飞岛鹜。乍风约云开，遥障几眉横绿。画桥架月，映四岸、垂杨遮屋。绕翠栏满槛，尽是新栽花竹。 <br> 风送荷香，凉生冰簟，岂畏炎燠。便催唤双成，看舞相时丽曲。及瓜虽近，要娱我目。教后人行乐，亦非吾独。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}