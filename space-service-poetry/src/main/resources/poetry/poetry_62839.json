{
  "id": 62839,
  "star": 1,
  "name": "贺新郎（乙亥春题雁荡山）",
  "dynasty": "宋代",
  "content": "雅有登山癖。觉老来、尚可跻攀，浪游蹑屐。险怪嶕峣称雁荡，争秀群山第一。更耸出、穹崖千尺。景物深藏长谷里，最上龛，水凿时冲激。硉矹处，钜□石。 <br> 地生天作谁能识。睹江山如故，恨无一时人物。灵运当年为太守，佳处都曾游历。独不见、此山脚迹。风月直须人管领，怎不移、石壁题岩壁。今且著，老夫笔。",
  "poet": {
    "id": 1992,
    "star": 0,
    "name": "王义山",
    "desc": "王义山（1214——1287），字元高，号稼村，宋初文学大家王禹偁的后裔。富州（今江西丰城）人。精《易》学，善词赋。宋末进士二十四年卒，年七十四。其诗学刘克庄，王士禛《池北偶谈》卷一八讥其为“下劣诗魔，恶道坌出”、“酸腐庸下”。《四库全书总目》谓其“诗文皆沿宋季单弱之习，绝少警策”（卷一六六）。著《稼村类稿》三十卷，有明正德刻本、万历刻本、《四库全书》本。《全宋诗》卷三三五二至三三五四录其诗三卷。文收入《全元文》。事迹见本集卷二九自作墓志铭、《元诗选》二集甲集。"
  },
  "tags": []
}