{
  "id": 60830,
  "star": 1,
  "name": "杏梁燕（寓解连环）",
  "dynasty": "宋代",
  "content": "小楼春浅。记钩帘看雪，袖沾芳片。似不似、柳絮因风，更细与品题，屡呵冰砚。宛转吟情，纵真草、凤笺都遍。到灯前笑谑，酒祓峭寒，移尽更箭。 <br> 而今柳阴满院。知花空雪似，人隔春远。叹万事、流水斜阳，谩赢得前诗，醉污团扇。脉脉重来，算惟有、画阑曾见。把千种旧愁，付与杏梁语燕。",
  "poet": {
    "id": 380,
    "star": 0,
    "name": "张辑",
    "desc": "张辑（生卒年不详）字宗瑞，鄱阳（今江西波阳）人。张辑有《沁园春》（今泽先生）词，自序云：“矛顷游庐山，爱之，归结屋马蹄山中，以庐山书堂为扁，包日庵作记，见称庐山道人，盖援涪翁山谷例。黄叔豹谓矛居鄱，不应舍近求远，为更多东泽。黄鲁庵诗帖往来，于东泽下加以诗仙二字。近与冯可迁遇于京师，又能节文，号矛东仙，自是诗盟遂以为定号。有词作《月上瓜洲·南徐多景楼作》等。"
  },
  "tags": []
}