{
  "id": 52953,
  "star": 1,
  "name": "满庭芳",
  "dynasty": "宋代",
  "content": " 月窟蟠根，云岩分种，绝知不是尘凡。琉璃剪叶，金粟缀花繁。黄菊周旋避舍，友兰蕙、羞杀山樊。清香远，秋风十里，鼻观已先参。 <br> 酒阑。听我语，平生半是，江北江南。经行处、无穷绿水青山。常被此花相恼，思共老、结屋中间。不因尔，芗林底事，游戏到人寰。 ",
  "poet": {
    "id": 412,
    "star": 0,
    "name": "向子諲",
    "desc": "向子諲(yīn)（1085-1152），字伯恭，号芗林居士，临江（今江西清江县）人。哲宗元符三年（1100）以荫补官。徽宗宣和间，累官京畿转运副使兼发运副使。高宗建炎处任迁江淮发运使。素与李纲善，李纲罢相，子湮也落职。起知潭州，次年金兵围潭州，子諲率军民坚守八日。绍兴中，累官户部侍郎，知平江府，因反对秦桧议和，落职居临江，其诗以南渡为界，前期风格绮丽，南渡后多伤时忧国之作。有《酒边词》二卷。"
  },
  "tags": []
}