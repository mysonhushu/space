{
  "id": 62388,
  "star": 1,
  "name": "木兰花慢（重泊垂虹）",
  "dynasty": "宋代",
  "content": "酹清杯问水，惯曾见、几逢迎。自越棹轻飞，秋莼归后，杞菊荒荆。孤鸣。舞鸥惯下，又渔歌、忽断晚烟生。雪浪闲销钓石，冷枫频落江汀。 <br> 长亭。春恨何穷，目易尽、酒微醒。怅断魂西子，凌波去杳，环佩无声。阴晴。最无定处，被浮云、多翳镜华明。向晓东风霁色，绿杨楼外山青。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}