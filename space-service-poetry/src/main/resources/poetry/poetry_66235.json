{
  "id": 66235,
  "star": 1,
  "name": "贺新郎（西湖）",
  "dynasty": "宋代",
  "content": "雨沐秋容薄。莹湖光、琉璃千顷，浪平如削。步绕湖边佳绝处，时涌琼楼珠阁。记一一、经行皆昨。十万人家空翠里，借姮娥、玉鉴相依约。卷雾箔，飞烟幕。 <br> 天机云锦才收却。放芙蓉、岸花十里，翠红成幄。向晚买舟撑月去，笑引银汉共酌。醉欲起、骑鲸碧落。试唤坡仙哦妙句，问淡妆、此夕如何著。只云月，是梳掠。",
  "poet": {
    "id": 1846,
    "star": 0,
    "name": "刘德秀",
    "desc": "刘德秀（1135年3月―1207年11月），南宋词人，字仲洪，号退轩。丰城石滩人。生于南宋绍兴五年（1135年）三月二十七日。有遗稿《默轩词》十三卷、《默轩词》二十余卷行于世。"
  },
  "tags": []
}