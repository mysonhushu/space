{
  "id": 61772,
  "star": 1,
  "name": "沁园春（丁酉春陪制垣齐安郡圃曲水之集）",
  "dynasty": "宋代",
  "content": "形胜风流，乐事良辰，一时四并。正榆更新火，觞浮曲水，那堪上巳，又是清明。赤壁功名，东坡文字，俯仰人间无古今。诗书帅，对烽烟静昼，俎豆添春。 <br> 水边天气催人。便须认杨花雪样生。慨英风满席，思旌绵上，清谈束阁，肯记兰亭。安得长绳，高悬碧落，系住画檐红日阴。柔桑外，听鸣鸠唤雨，全胜流莺。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}