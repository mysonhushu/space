{
  "id": 60967,
  "star": 1,
  "name": "酹江月（西湖）",
  "dynasty": "宋代",
  "content": "绿荷十里吐秋香，湖水掌平如镜。日落云收天似洗，况又月明风静。露逼葭蒲，烟迷菱芡，缩尽寒鸦颈。两枝画桨，柳阴浓处乘兴。 <br> 遥想和靖东坡，当年曾胜赏，一觞一咏。是则湖山常不老，前辈风流去尽。我兴还诗，我欢则酒，醉则还草圣。明朝却去，冷泉天竺双径。",
  "poet": {
    "id": 410,
    "star": 0,
    "name": "葛长庚",
    "image": "http://img.gushiwen.org/authorImg/gechanggeng.jpg",
    "desc": "白玉蟾(公元1194 - ?；现学界对其卒年尚有多种说法；)本姓葛，名长庚。为白氏继子，故又名白玉蟾。字如晦、紫清、白叟，号海琼子、海南翁、武夷散人、神霄散吏。南宋时人，祖籍福建闽清，生于琼州（今海南琼山）人，一说福建闽清人。幼聪慧，谙九经，能诗赋，长于书画，曾举童子科。及长，因“任侠杀人，亡命至武夷”。"
  },
  "tags": []
}