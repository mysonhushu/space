{
  "id": 24506,
  "star": 1,
  "name": "喜弟淑再至为长歌",
  "dynasty": "唐代",
  "content": "前年别时秋九月，白露吹霜金吹烈。离鸿一别影初分， <br> 泪袖双挥心哽咽。别来几度得音书，南岳知□□□□。 <br> 庐山峨峨倚天碧，捧排空崖千万尺。社榜长题高士名， <br> 食堂每记云山迹。我本开云此山住，偶为名利相萦误。 <br> 自负心机四十年，羞闻社客山中篇。忧时魂梦忆归路， <br> 觉来疑在林中眠。昨日亭前乌鹊喜，果得今朝尔来此。 <br> 吾吟行路五十篇，尽说江南数千里。自怜兄弟今五人， <br> 共萦儒素家尚贫。虽然廪饩各不一，就中总免拘常伦。 <br> 长兄年少曾落托，拔剑沙场随卫霍。口里虽谭周孔文， <br> 怀中不舍孙吴略。次兄一生能苦节，夏聚流萤冬映雪。 <br> 非论疾恶志如霜，更觉临泉心似铁。第三之兄更奇异， <br> 昂昂独负青云志。下看金玉不如泥，肯道王侯身可贵。 <br> 却愁清逸不干时，高踪大器无人知。倘逢感激许然诺， <br> 必能万古留清规。念尔年来方二十，夙夜孜孜能独立。 <br> 卷中笔落星汉摇，洞里丹灵鬼神泣。嗟余流浪心最狂， <br> 十年学剑逢时康。心中不解事拘束，世间谈笑多相妨。 <br> 广海青山殊未足，逢著高楼还醉宿。朝走安公枥上驹， <br> 暮伦陶令篱边菊。近来诗思殊无况，苦被时流不相放。 <br> 云腾浪走势未衰，鹤膝蜂腰岂能障。送尔为文殊不识， <br> 贵从一一传胸臆。若到湖南见紫霄，会须待我同攀陟。",
  "poet": {
    "id": 1306,
    "star": 0,
    "name": "李渤",
    "image": "http://img.gushiwen.org/authorImg/libo.jpg",
    "desc": "唐穆宗即位，召为考功员外郎。元和十五年（820年）十一月，定京考官，他不避权幸，该升则升，该降则降。并上书言宰臣肖免等尸位素餐，平庸误国，为权臣所顾忌，言其性情粗放，越职言事，出为虔州刺史。长庆元年（821），调任江州刺史。工诗文，书、画亦皆可喜。卒年五十九。"
  },
  "tags": []
}