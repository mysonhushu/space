{
  "id": 68245,
  "star": 1,
  "name": "水调歌头（甲辰皖山寄治中秋招客）",
  "dynasty": "宋代",
  "content": "甫营亭子小，花柳斩新栽。衰翁余暇，何妨领客少徘徊。堪叹人生离合，恰似燕莺来往，光景暗中催。芦荻晚风起，明日满沙堆。 <br> 去年秋，如此夜，有谁陪。欲挽天河无路，满眼总尘埃。未了痴儿官事，行止从来难定，又趣到苏台。不作别离句，共醉十分杯。",
  "poet": {
    "id": 0,
    "star": 0,
    "name": "郑雪岩"
  },
  "tags": []
}