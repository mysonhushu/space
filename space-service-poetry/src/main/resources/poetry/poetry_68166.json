{
  "id": 68166,
  "star": 2,
  "name": "水龙吟",
  "dynasty": "宋代",
  "content": "翠鳌涌出沧溟，影横栈壁迷烟墅。楼台对起，阑干重凭，山川自古。梁苑平芜，汴堤疏柳，几番晴雨。看天低四远，江空万里，登临处、分吴楚。 <br> 两岸花飞絮舞。度春风、满城箫鼓。英雄暗老，昏潮晓汐，归帆过舻。淮水东流，塞云北渡，夕阳西去。正凄凉望极，中原路杳，月来南浦。",
  "poet": {
    "id": 661,
    "star": 0,
    "name": "施岳",
    "desc": "施岳（约1247年前后在世），字仲山，号梅川，吴人。生卒年均不详，约宋理宗淳佑中前后在世。精于音律。卒，杨缵为树梅作亭，薛梦珪为作墓志，李彭老书，周密题，葬于西湖虎头岩下。可见他在当时是很受文人推重的。但他生平的事迹已经不可考。岳因通音律，故作词声元舛误；又因多读唐诗，故词语多雅淡。所作今仅见存于绝妙好词中的六首。"
  },
  "tags": []
}