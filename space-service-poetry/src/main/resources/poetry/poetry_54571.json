{
  "id": 54571,
  "star": 1,
  "name": "满庭芳（茅舍）",
  "dynasty": "宋代",
  "content": "柴作疏篱，茅编小屋，绕堤苦竹黄芦。老翁蜗处，却自乐清虚。理钓何妨钩直，据琴又、不管弦无。逍遥处，都捐世虑，忘我亦忘渠。 <br> 雨余。添美景，眉横山妩，脸媚花腴。笑凡间粉黛，浓抹轻涂。客至三杯薄酒，欲眠后、一枕蘧蘧。起来见，龟翻鹤舞，却是寿星图。",
  "poet": {
    "id": 982,
    "star": 0,
    "name": "史浩",
    "image": "http://img.gushiwen.org/authorImg/shihao.jpg",
    "desc": "史浩（1106年—1194年），字直翁，号真隐。明州鄞县人，南宋政治家、词人。高宗绍兴十五年（1144年）进士，由温州教授除太学正，升为国子博士。他向宋高宗建议立太子，以此受知于朝廷，绍兴三十二年，宋孝宗即位，授参知政事。隆兴元年，拜尚书右仆射。淳熙十年，除太保致仕，封魏国公。宋光宗御极，进太师。绍熙五年，薨，年八十九，封会稽郡王。宋宁宗登基，赐谥文惠。嘉定十四年，以子史弥远贵，追封越王，改谥忠定，配享孝宗庙庭。为昭勋阁二十四功臣之一。"
  },
  "tags": []
}