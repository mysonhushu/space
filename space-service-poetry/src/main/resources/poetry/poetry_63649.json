{
  "id": 63649,
  "star": 1,
  "name": "沁园春（题新州醉白楼）",
  "dynasty": "宋代",
  "content": "唐李太白，访贺知章，浩歌此楼。想斗酒百篇，眼花落井，一时豪杰，千古风流。白骨青山，美人黄土，醉魄吟魂安在否。江南客，因来游胜践，稽首前修。 <br> 悠悠。往事俱休，更莫遣兴亡狂白头。也莫论高皇、莫论项羽，谁为黄帝，谁为蚩尤。拶破愁城，吸干酒海，袖拂安梁二山名无暮秋。题未了，又笑骑白鹤，飞下扬州。",
  "poet": {
    "id": 2785,
    "star": 0,
    "name": "王奕",
    "desc": "王奕（生卒年不详），字伯敬，号斗山，玉山（今属江西）人。生于南宋，入元后曾出任玉山县儒学教谕。与谢枋得等南宋遗民交往密切，诗文中不乏以遗民自居的文句，所以《宋诗纪事》将他列入书中。清乾隆年间编《四库全书》，因王奕《玉窗如庵记》末署“岁癸巳二月朔，前奉旨特补玉山儒学教谕王奕伯敬谨撰并书”，认为“癸巳为至元三十年（1293），然则奕食元禄久矣，迹其出处，与仇远、白珽相类。”（《四库全书总目》卷一六六）改题元人。代表作品有《酹江月》、《摸鱼儿》和《沁园春》等。"
  },
  "tags": []
}