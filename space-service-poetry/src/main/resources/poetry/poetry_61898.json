{
  "id": 61898,
  "star": 1,
  "name": "水调歌头（甲寅寿刘舍人）",
  "dynasty": "宋代",
  "content": "序正象占琥，吉叶梦维熊。身随金粟出世，香满小山丛。铁券丹书家世，朱＿青毡步武，名字在尧聪。雕鹗健云翮，聊尔待西风。 <br> 功名事，书剑里，笑谈中。江涛衮衮如此，天岂老英雄。先我甲庚三日，伴子春秋千岁，何幸举樽同。歌以寿南涧，愿学稼轩翁。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}