{
  "id": 47246,
  "star": 2,
  "name": "浣溪沙",
  "dynasty": "唐代",
  "content": "红蓼渡头秋正雨，印沙鸥迹自成行，整鬟飘袖野风香¤ <br> 不语含嚬深浦里，几回愁煞棹船郎，燕归帆尽水茫茫。 <br> 钿匣菱花锦带垂，静临兰槛卸头时，约鬟低珥算归期¤ <br> 花茂草青湘渚阔，梦馀空有漏依依，二年终日损芳菲。 <br> 粉上依稀有泪痕，郡庭花落欲黄昏，远情深恨与谁论¤ <br> 记得去年寒食日，延秋门外卓金轮，日斜人散暗销魂。 <br> 握手河桥柳似金，蜂须轻惹百花心，蕙风兰思寄清琴¤ <br> 意满便同春水满，情深还似酒杯深，楚烟湘月两沉沉。 <br> 帘外三间出寺墙，满街垂柳绿阴长，嫩红轻翠间浓妆¤ <br> 瞥地见时犹可可，却来闲处暗思量，如今情事隔仙乡。 <br> 江馆清秋缆客船，故人相送夜开筵，麝烟兰焰簇花钿¤ <br> 正是断魂迷楚雨，不堪离恨咽湘弦，月高霜白水连天。 <br> 倾国倾城恨有馀，几多红泪泣姑苏，倚风凝睇雪肌肤¤ <br> 吴主山河空落日，越王宫殿半平芜，藕花菱蔓满平湖。 <br> 越女淘金春水上，步摇云鬓佩鸣珰，渚风江草又清香¤ <br> 不为远山凝翠黛，只应含恨向斜阳，碧桃花谢忆刘郎。",
  "poet": {
    "id": 342,
    "star": 0,
    "name": "薛昭蕴",
    "image": "http://img.gushiwen.org/authorImg/xuezhaoyun.jpg",
    "desc": "薛昭蕴，字澄州，河中宝鼎（今山西荣河县）人。王衍时，官至侍郎。擅诗词，才华出众。《北梦琐言》：薛澄州昭蕴即保逊之子也。恃才傲物，亦有父风。每入朝省，弄笏而行，旁若无人。好唱《浣溪沙》词。"
  },
  "tags": []
}