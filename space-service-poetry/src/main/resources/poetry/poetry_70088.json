{
  "id": 70088,
  "star": 2,
  "name": "【中吕】喜春来_和则明韵骚",
  "dynasty": "元代",
  "content": "和则明韵<br>骚坛坐遍诗魔退，步障行看肉阵迷。海棠开后燕飞回。喧暂息，爱月夜眠迟。<br>春云巧似山翁帽，古柳横为独木桥。风微尘软落红飘，沙岸好，草色上罗袍。<br>春来南国花如绣，雨过西湖水似油。小瀛洲外小红楼，人病酒，料自下帘钩。",
  "poet": {
    "id": 836,
    "star": 0,
    "name": "曹德",
    "desc": "曹德，字明善，衢州（今浙江衢县）人。曾任衢州路吏，山东宪吏。后至元五年（一三三九）曹德在都下作〔清江引〕（又名〔岷江录〕）二曲讥讽权贵伯颜擅自专权，杀害剡王彻彻笃，锻炼诸狱，延及无辜。大书揭于五门之上，因此名声大噪。"
  },
  "tags": []
}