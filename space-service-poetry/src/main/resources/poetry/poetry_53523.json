{
  "id": 53523,
  "star": 1,
  "name": "水调歌头",
  "dynasty": "宋代",
  "content": "雨断翻惊浪，山暝拥归云。麦秋天气，聊泛征棹泊江村。不羡腰间金印，却爱吾庐高枕，无事闭柴门。搔首烟波上，老去任乾坤。 <br> 白纶巾，玉尘尾，一杯春。性灵陶冶，我辈犹要个中人。莫变姓名吴市，且向渔樵争席，与世共浮沈。目送飞鸿去，何用画麒麟。",
  "poet": {
    "id": 120,
    "star": 0,
    "name": "张元干",
    "image": "http://img.gushiwen.org/authorImg/zhangyuangan.jpg",
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。"
  },
  "tags": []
}