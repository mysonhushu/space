{
  "id": 5139,
  "star": 1,
  "name": "登翅头山题俨公石壁",
  "dynasty": "唐代",
  "content": "晨登翅头山，山曛黄雾起。却瞻迷向背，直下失城市。 <br> 暾日衔东郊，朝光生邑里。扫除诸烟氛，照出众楼雉。 <br> 青为洞庭山，白是太湖水。苍茫远郊树，倏忽不相似。 <br> 万象以区别，森然共盈几。坐令开心胸，渐觉落尘滓。 <br> 北岩千馀仞，结庐谁家子。愿陪中峰游，朝暮白云里。",
  "poet": {
    "id": 409,
    "star": 0,
    "name": "包融",
    "desc": "唐诗人，开元初，与贺知章、张旭、张若虚皆有名，号吴中四士。张九龄引为怀州司马，迁集贤直学士、大理司直。子何、佶，世称二包，各有集。融诗今存八首。"
  },
  "tags": []
}