{
  "id": 51303,
  "star": 2,
  "name": "满庭芳",
  "dynasty": "宋代",
  "content": "槁木形骸，浮云身世，一年两到京华。又还乘兴，闲看洛阳花。闻道革呈红最好，春归后、终委泥沙。忘言处，花开花谢，不似我生涯。 <br> 年华。留不住，饥餐困寝，触处为家。这一轮明月，本自无瑕。随分冬裘夏葛，都不会、赤水黄芽。谁知我，春风一拐，谈笑有丹砂。",
  "poet": {
    "id": 0,
    "star": 0,
    "name": "陈瓘"
  },
  "tags": []
}