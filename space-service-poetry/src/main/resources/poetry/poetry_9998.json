{
  "id": 9998,
  "star": 6,
  "name": "送严员外（一作刘长卿诗）",
  "dynasty": "唐代",
  "content": "春风倚棹阖闾城，水国春寒阴复晴。细雨湿衣看不见， <br> 闲花落地听无声。日斜江上孤帆影，草绿湖南万里情。 <br> 君去若逢相识问，青袍今已误儒生。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}