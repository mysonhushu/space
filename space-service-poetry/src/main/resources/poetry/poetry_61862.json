{
  "id": 61862,
  "star": 1,
  "name": "哨遍（和陈次贾为寿韵）",
  "dynasty": "宋代",
  "content": "大块赋形，皇览揆予，俾尔昌而寿。嗟壮游。岁月老征裘。向秋来、顿如蒲柳。桂开又。鲈鲙蟹橙正美，故人应忆传杯手。想薜荔岩峦，梧桐庭院，当时风景依旧。对斜阳、极目倚危楼。问一舸、何时过吴头。乘下泽车，戴华阳巾，锦衣游昼。 <br> 犹。客有名流。交情金石襟期厚。双湖烟艇里，剑锋紫气冲斗。剩妙墨淋漓，清歌发越，未应独步诗千首。待挂了衣冠，来寻杖屦，陪君此乐须有。到如今、不愿酒泉侯。愿生入、玉门早归休。任远人、从问安否。梁园宾客虽富。谁出相如右。相逢身健，时平无事，是处溪山明秀。与君举斝若为酬。有年年、人月长久。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}