{
  "id": 68332,
  "star": 2,
  "name": "绮寮怨（月下残棋）",
  "dynasty": "宋代",
  "content": "又见花阴如水，两心犹未平。正坐久、主客成三，空无语、影落楸枰。千年人间事业，垂成处、一著容易倾。便解围、小住何妨，机锋在，瞬息天又明。 <br> 甚似汉吴对营。纷纷不了，孤光照彻连城。又似残星，向零落，有余情。姮娥笑人迟暮，念才力，底须争。从亏又成。何人正听隔壁声。",
  "poet": {
    "id": 0,
    "star": 0,
    "name": "鞠华翁"
  },
  "tags": []
}