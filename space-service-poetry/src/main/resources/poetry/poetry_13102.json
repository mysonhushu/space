{
  "id": 13102,
  "star": 1,
  "name": "寄阎防（防时在终南丰德寺读书）",
  "dynasty": "唐代",
  "content": "青冥南山口，君与缁锡邻。深路入古寺，乱花随暮春。 <br> 纷纷对寂寞，往往落衣巾。松色空照水，经声时有人。 <br> 晚心复南望，山远情独亲。应以修往业，亦惟立此身。 <br> 深林度空夜，烟月资清真。莫叹文明日，弥年徒隐沦。",
  "poet": {
    "id": 593,
    "star": 0,
    "name": "刘昚虚",
    "image": "http://img.gushiwen.org/authorImg/liushenxu.jpg",
    "desc": "刘昚虚字全乙，亦字挺卿，号易轩。盛唐著名诗人。生于开元二年（公元714年）。20岁中进士，22岁参加吏部宏词科考试，得中，初授左春坊司经局校书郎，为皇太子校勘经史；旋转崇文馆校书郎，为皇亲国戚的子侄们校勘典籍，均为从九品的小吏。"
  },
  "tags": []
}