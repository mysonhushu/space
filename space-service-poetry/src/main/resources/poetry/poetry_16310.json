{
  "id": 16310,
  "star": 1,
  "name": "题段上人院壁画古松",
  "dynasty": "唐代",
  "content": "石上盘古根，谓言天生有。安知草木性，变在画师手。 <br> 阴深方丈间，直趣幽且闲。木纹离披势搓捽， <br> 中裂空心火烧出。扫成三寸五寸枝，便是千年万年物。 <br> 莓苔浓淡色不同，一面死皮生蠹虫。风霜未必来到此， <br> 气色杳在寒山中。孤标可玩不可取，能使支公道场古。",
  "poet": {
    "id": 2301,
    "star": 0,
    "name": "朱湾",
    "desc": "朱湾（约公元七六六年前后在世）字巨川，号沧洲子，西蜀人。生卒年均不详，约唐代宗大历初前后在世，唐代宗大历年间进士。性浪漫，好琴酒，放纵山水，不应徵辟。工诗，善于咏物。李勉镇永平，嘉其风操，厚币邀至，署为府中从事。日相谈讌，分逾骨肉。久之，尝谒湖州崔使君，不得志，以书作别，尽吐牢骚。遂归会稽山阴别业。湾著有诗集四卷，《新唐书艺文志》传于世。"
  },
  "tags": []
}