{
  "id": 68831,
  "star": 1,
  "name": "木兰花慢（富州道中）",
  "dynasty": "宋代",
  "content": "访梅江路远，喜春在、剑川湄。正雁碛云深，渔村笛晚，茸帽斜欹。旧游不堪回首，更文园、多病减腰围。惟有秋娘声价，风流仍似前时。 <br> 依稀壁粉旧曾题。烟草半凄迷。叹单父台荒，黄公垆寂，难觅佳期。谁家歌楼催雪，遣夜来、风雨紧些儿。醉后唾壶高敲缺，龙光摇动晴漪。",
  "poet": {
    "id": 1187,
    "star": 0,
    "name": "周孚先",
    "image": "http://img.gushiwen.org/authorImg/zhoufuxian.jpg",
    "desc": "周孚先，字修东，明代潮阳著名学者，有名的孝子，隐士，还是当时著名的诗人。在理学和诗文方面都颇有成就。"
  },
  "tags": []
}