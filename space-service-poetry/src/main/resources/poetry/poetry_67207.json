{
  "id": 67207,
  "star": 1,
  "name": "烛影摇红",
  "dynasty": "宋代",
  "content": "蜀锦华堂，宝筝频送花前酒。妖娆全在半开时，人试单衣后。花前围春竞秀。如红潮、玉腮微透。欲苏还坠，浅醉扶头，朦胧晴画。 <br> 金屋名姝，眼情空贮间眉岫。世间还有此娉婷，拚尽珠量斗。真艳可消受。倩莺催、天香共袖。冷烟庭院，淡月梨花，空教春瘦。",
  "poet": {
    "id": 634,
    "star": 0,
    "name": "翁元龙",
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。"
  },
  "tags": []
}