{
  "id": 6203,
  "star": 1,
  "name": "同诸公秋日游昆明池思古",
  "dynasty": "唐代",
  "content": "仆人理车骑，西出金光逵。苍苍白帝郊，我将游灵池。 <br> 太阴连晦朔，雨与天根违。凄风披田原，横污益山陂。 <br> 农畯尽颠沛，顾望稼穑悲。皇灵恻群甿，神政张天维。 <br> 坤纪戮屏翳，元纲扶逶迤。回塘清沧流，大曜悬金晖。 <br> 秋色浮浑沌，清光随涟漪。豫章尽莓苔，柳杞成枯枝。 <br> 骤闻汉天子，征彼西南夷。伐棘开洪渊，秉旄训我师。 <br> 震云灵鼍鼓，照水蛟龙旂。锐士千万人，猛气如熊罴。 <br> 刑罚一以正，干戈自有仪。坐作河汉倾，进退楼船飞。 <br> 羽发鸿雁落，桧动芙蓉披。峨峨三云宫，肃肃振旅归。 <br> 恶德忽小丑，器用穷地赀。上兵贵伐谋，此道不能为。 <br> 吁哉蒸人苦，始曰征伐非。穆穆轩辕朝，耀德守方陲。 <br> 君臣日安闲，远近无怨思。石鲸既蹭蹬，女牛亦流离。 <br> 猵獭游渚隅，葭芦生漘湄。坎埳四十里，填游今已微。 <br> 江伯方翱翔，天吴亟往来。桑榆惨无色，伫立暮霏霏。 <br> 老幼樵木还，宾从回鞿羁。帝梦鲜鱼索，明月当报时。",
  "poet": {
    "id": 22,
    "star": 0,
    "name": "储光羲",
    "image": "http://img.gushiwen.org/authorImg/chuguangxi.jpg",
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。"
  },
  "tags": []
}