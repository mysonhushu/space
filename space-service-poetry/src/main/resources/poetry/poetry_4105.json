{
  "id": 4105,
  "star": 1,
  "name": "巫山怀古",
  "dynasty": "唐代",
  "content": "巫山幽阴地，神女艳阳年。襄王伺容色，落日望悠然。 <br> 归来高唐夜，金釭焰青烟。颓想卧瑶席，梦魂何翩翩。 <br> 摇落殊未已，荣华倏徂迁。愁思潇湘浦，悲凉云梦田。 <br> 猿啼秋风夜，雁飞明月天。巴歌不可听，听此益潺湲。",
  "poet": {
    "id": 784,
    "star": 0,
    "name": "刘希夷",
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。"
  },
  "tags": []
}