{
  "id": 63089,
  "star": 1,
  "name": "满江红（寿赵枢密）",
  "dynasty": "宋代",
  "content": "七荚新春，问底事、以人为日。记贞观、郑公恰至，名因人得。况是今朝生上相，老天著意尤端的。便唤为、人日岂徒哉，公人杰。 <br> 宇宙要，公扶植。善类要，公收拾。愿我公千岁，长陪丹极。山立扬休人正健，耐寒彩胜篸华发。看年年、天际不曾阴，真奇特。",
  "poet": {
    "id": 0,
    "star": 0,
    "name": "牟巘"
  },
  "tags": []
}