{
  "id": 43472,
  "star": 1,
  "name": "酬元主簿子球别赠",
  "dynasty": "唐代",
  "content": "故人方远适，访我陈别情。此夜偶禅室，一言了无生。 <br> 览君缄中宝，如搴清玉瑛。胡为蕴高价，岁晚徒营营。 <br> 辞秩贫且病，何人见艰贞。出无黄金橐，空歌白苎行。 <br> 威迟策驽马，独望故关树。渺渺千里心，春风起中路。 <br> 近闻新拜命，鸾凤犹栖棘。劝君寄一枝，且养冥冥翼。 <br> 甘泉多竹花，明年待君食。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}