{
  "id": 17285,
  "star": 2,
  "name": "郡斋有紫薇双本自朱明接于徂暑其花芳馥…因诗纪述",
  "dynasty": "唐代",
  "content": "晏朝受明命，继夏走天衢。逮兹三伏候，息驾万里途。 <br> 省躬既跼蹐，结思多烦纡。簿领幸无事，宴休谁与娱。 <br> 内斋有嘉树，双植分庭隅。绿叶下成幄，紫花纷若铺。 <br> 摛霞晚舒艳，凝露朝垂珠。炎沴昼方铄，幽姿闲且都。 <br> 夭桃固难匹，芍药宁为徒。懿此时节久，讵同光景驱。 <br> 陶甄试一致，品汇乃散殊。濯质非受彩，无心那夺朱。 <br> 粤予负羁絷，留赏益踟蹰。通夕靡云倦，西南山月孤。",
  "poet": {
    "id": 1508,
    "star": 0,
    "name": "杨於陵",
    "image": "http://img.gushiwen.org/authorImg/yangyuling.jpg",
    "desc": "杨于陵，汉太尉震之第五子奉之后。父杨太清，客居河朔，死于安史之乱。六岁时因战乱避居到建昌（今永修），少年就有奇志。十九岁，擢进士第，授润州句容（今江苏）主簿，节度使韩滉将女儿嫁给他。贞元八年（792年），入朝为膳部员外郎。历官吏部郎中、中书舍人、潼关防御、镇国军使（今陕西华县）、浙东（今浙江绍兴）观察使，入为京兆尹（首都市长），“奸人无所影赖，京师豪右大震”，官至户部侍郎。"
  },
  "tags": []
}