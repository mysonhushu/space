{
  "id": 2400,
  "star": 1,
  "name": "登北邙还望京洛",
  "dynasty": "唐代",
  "content": "步登北邙坂，踟蹰聊写望。宛洛盛皇居，规模穷大壮。 <br> 三河分设险，两崤资巨防。飞观紫烟中，层台碧云上。 <br> 青槐夹驰道，迢迢修且旷。左右多第宅，参差居将相。 <br> 清晨谒帝返，车马相追访。胥徒各异流，文物纷殊状。 <br> 嚣尘暗天起，箫管从风飏.伊余孤且直，生平独沦丧。 <br> 山幽有桂丛，何为坐惆怅。",
  "poet": {
    "id": 2223,
    "star": 0,
    "name": "郑世翼",
    "desc": "郑世翼（一作郑翼），[公元?年至六三七年左右]，荥阳人。生年不详，卒于唐太宗贞观中。武德中，历万年丞，扬州录事参军。常以言辞忤人，因有轻薄之称。时崔信明自谓文章独步，世翼遇之江中，谓之曰：“闻君有‘枫落吴江冷’之句，愿见其余”。信明欣然出示旧作百余篇。世翼览之未终，曰：“所见不如所闻”。投卷于水，引舟而去。贞观中，坐怨谤配流死鬻州。集多遗失，今存诗五首。"
  },
  "tags": []
}