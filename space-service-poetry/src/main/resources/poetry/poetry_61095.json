{
  "id": 61095,
  "star": 1,
  "name": "满江红",
  "dynasty": "宋代",
  "content": "畴昔胪传，仗下奏、祥云五色。何况是、西山弟子，鹤山宾客。上帝照临忠义胆，老师付授文章脉。问此君、仿佛似何人，徂徕石。 <br> 园官菜，登盘碧。四舍米，翻匙白。懒投诗见素，寄书杓直。德耀不嫌为隐髻，龟儿已解摇吟膝。有谁怜、给札老相如，家徒壁。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}