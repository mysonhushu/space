{
  "id": 45422,
  "star": 1,
  "name": "读齐己上人集（一作尚颜诗）",
  "dynasty": "唐代",
  "content": "诗为儒者禅，此格的惟仙。古雅如周颂，清和甚舜弦。 <br> 冰生听瀑句，香发早梅篇。想得吟成夜，文星照楚天。",
  "poet": {
    "id": 772,
    "star": 0,
    "name": "栖蟾",
    "desc": "[唐]（约公元八九六年前后在世）俗姓、里居、生卒年均不详，约唐昭宗乾宁中前后在世。居屏风岩。与沈彬为诗友。栖蟾所作诗，今存十二首。（见《全唐诗》）"
  },
  "tags": []
}