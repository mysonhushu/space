{
  "id": 69876,
  "star": 3,
  "name": "【双调】水仙子",
  "dynasty": "元代",
  "content": "六十相近老形骸，安乐窝中且避乖。高竿上伎俩休争赛，早回头家去来。对华山翠壁丹崖，将小阔阔书房盖。绿巍巍松树栽，倒大来悠哉。平生原自喜山林，一自归来直到今。向红尘奔走白图甚？怎如俺醉时歌醒后吟！出门来猿鹤相寻。山隐隐烟霞润，水潺潺金玉音，因此上留住身心。中年才过便休官，合共神仙一样看。出门来山水相留恋，倒大来耳根清眼界宽，细寻思这的是真欢。黄金带缠着忧患，紫罗襕裹着祸端，怎如俺藜杖藤冠？<br>咏江南<br>一江烟水照晴岚，两岸人家接画檐。芰荷丛一段秋光淡，看沙鸥舞再三，卷香风十里珠帘。画船儿天边至，酒旗儿风外飐，爱杀江南！<br>咏遂闲堂<br>绰然亭后遂闲堂，更比仙家日月长。高情千古羲皇上，北窗风特地凉，客来时樽酒淋浪。花与竹无俗气，水和山有异香，委实会受用也云庄！",
  "poet": {
    "id": 41,
    "star": 0,
    "name": "张养浩",
    "image": "http://img.gushiwen.org/authorImg/zhangyanghao.jpg",
    "desc": "张养浩（1269—1329年），汉族，字希孟，号云庄，山东济南人，元代著名散曲家。诗、文兼擅，而以散曲著称。代表作有《山坡羊·潼关怀古》等。"
  },
  "tags": []
}