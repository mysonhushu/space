{
  "id": 56294,
  "star": 1,
  "name": "满江红",
  "dynasty": "宋代",
  "content": "潇洒星郎，吹绿鬓、胜游霞举。秋又半，月磨云翳，籁传风语。太一青藜光对射，中流荡漾莲舟舞。戏人间、今夜水精宫，前无古。 <br> 吾家是，蓬山侣。歌舞袖，苹花渚。拟问津斜汉，乘槎南浦。谒帝通明今得便，素娥拍手心先许。笑画阑、三十六宫秋，花如土。",
  "poet": {
    "id": 1769,
    "star": 0,
    "name": "赵磻老",
    "desc": "赵磻老，字渭师，东平人，作品有《拙庵词》一卷。"
  },
  "tags": []
}