{
  "id": 60507,
  "star": 1,
  "name": "贺新郎",
  "dynasty": "宋代",
  "content": "春色元无主。荷东君、着意看承，等闲分付。多少无情风与浪，又那更、蝶欺蜂妒。算燕雀、眼前无数。纵便帘栊能爱护，到如今、已是成迟暮。芳草碧，遮归路。 <br> 看看做到难言处。怕宣郎、轻转旌旗，易歌襦袴。月满西楼弦索静，云蔽昆城阆府。便恁地、一帆轻举。独倚阑干愁拍碎，惨玉容、泪眼如红雨。去与住，两难诉。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}