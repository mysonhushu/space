{
  "id": 66087,
  "star": 1,
  "name": "贺新郎（宫词）",
  "dynasty": "宋代",
  "content": "暖霭浮晴御。锁垂杨、笼池罩阁，万丝千缕。池上晓光分宿雾，日近群芳易吐。寻并蒂、阑干凝伫。不信钗头飞凤去，但宝刀、被妾还留住。天一笑，万花妒。 <br> 阿娇正好金屋贮。甚西风、易得萧疏，扇鸾尘土。一自昭阳扃玉户，墙角土花无数。况多病、情伤幽素。别殿时闻箫鼓奏，望红云、冉冉知何处。天尺五，去无路。",
  "poet": {
    "id": 735,
    "star": 0,
    "name": "游次公",
    "desc": "游次公，字子明，号西池，又号寒岩，建安（今福建建瓯）人，著名理学家游酢侄孙，礼部侍郎游操之子。乾道末，为范成大幕僚，多有唱和，又曾为安仁令。淳熙十四年（1187）以奉议郎通判汀州。著有《倡酬诗卷》，存词五首。"
  },
  "tags": []
}