{
  "id": 68073,
  "star": 1,
  "name": "声声慢（王日）",
  "dynasty": "宋代",
  "content": "湘云纤玉，楚葛篝香，澡兰帘D440风静。怨抑难招，沈魄当年独醒。莫唱江南古调，念天涯、深情谁省。时暗换，最秦楼惆望，归期无定。曾是榴裙误写，怕照眼枝头，绛绡花并。巧篆盘丝，午镜绿窗闹影。香蒲也应细剪，但年年、断云愁冷。迎醉面，看银蟾、飞浴露井。",
  "poet": {
    "id": 0,
    "star": 0,
    "name": "刘子才"
  },
  "tags": []
}