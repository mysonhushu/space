{
  "id": 68244,
  "star": 1,
  "name": "三姝媚",
  "dynasty": "宋代",
  "content": "花浮深岸树。迎新曦窗影，细触游尘。映叶青梅，记共折南枝，又及尝新。驻屐危亭，烟墅杳、风物撩人。虹外斜阳留晚，莺边落絮催春。 <br> 心事应辜桃叶，但自把新诗，偏写修筠。恨满芳洲，倩晚风吹梦，暗逐江云。慢捻轻拢，幽思切、清音谁闻。谩有鸳鸯结带，双垂绣巾。",
  "poet": {
    "id": 1277,
    "star": 0,
    "name": "杜良臣",
    "desc": "[宋]字子卿，豫章（今南昌）人。"
  },
  "tags": []
}