{
  "id": 70163,
  "star": 3,
  "name": "【双调】殿前欢　省悟",
  "dynasty": "元代",
  "content": "　　去来兮，黄花烂熳满东篱。田园成趣知闲贵，今是前非。失迷途尚可追，回<br>头易，好整理闲活计。团栾灯花，稚子山妻。<br>　　去来兮，黄鸡啄黍正秋肥。寻常老瓦盆边醉，不记东西。教山童替说知，权<br>休罪，老弟兄行都申意。今朝溷扰，来日回席。<br>　　去来兮，青山邀我怪来迟。从他傀儡棚中戏，举目扬眉。欠排场占几回，痴<br>儿辈，参不透其中意。止不过张公吃酒，李老如泥。<br>　　到闲中，闲中何必问穷通？杜鹃啼破南柯梦，往事成空。对青山酒一钟，琴<br>三弄，此乐和谁共？清风伴我，我伴清风。<br>　　驾扁舟，云帆百尺洞庭秋。黄柑万颗霜初透，绿蚁香浮，闲来饮数瓯，醉梦<br>醒时候，月色明如昼。白渡口，红蓼滩头。<br>　　好闲居，百年先过四旬余。浮生待足何时足，早赋归欤。莫遑遑盼仕途，忙<br>回步，休直待年华暮。功名未了，了后何如？<br>　　醉醺醺，无何乡里好潜身。闲愁心上消磨尽，烂熳天真。贤愚有几人？君休<br>问，亲曾见渔樵论。风流伯伦，憔悴灵均。",
  "poet": {
    "id": 2694,
    "star": 0,
    "name": "李伯瞻",
    "desc": "李伯瞻[元]（约公元一三二〇年前后在世）名不详，号熙恰，里居、生卒年及生平均不详，约元仁宗 延佑末前后在世。与赵显宏、孙周卿同时。工散曲。所作省悟殿前欢七支，今犹存。被《太和正音谱》列为“词林英杰”。"
  },
  "tags": []
}