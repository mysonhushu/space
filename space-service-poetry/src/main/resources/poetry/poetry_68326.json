{
  "id": 68326,
  "star": 1,
  "name": "念奴娇",
  "dynasty": "宋代",
  "content": "砌红慵扫，问东风、应念西园寥落。帘卷垂杨莺啭巧，才见还因飞却。捻指光阴，关心节序，总在秋千索。翻翻双蝶，傍人争趁行乐。 <br> 曾记步月归来，秦争弹偏，共倚阑干角。别後池亭谁斗草，多少芳游担阁。世事升沈，人生聚散，俯仰空如昨。余香犹在，绣帏清晓寒薄。",
  "poet": {
    "id": 0,
    "star": 0,
    "name": "续雪谷"
  },
  "tags": []
}