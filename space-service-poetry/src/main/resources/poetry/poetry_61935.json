{
  "id": 61935,
  "star": 2,
  "name": "贺新郎（自和前韵）",
  "dynasty": "宋代",
  "content": "问讯南州守。怅吾生、今非昔比，后犹今否。涉尽风涛凭个甚，一瓣心香在袖。人竞说、顽哉此叟。识破荣途皆幻境，只形骸、已累它何有。姑勉尔，应之手。 <br> 休烦下太勤占候。怕漂零、江湖易老，光阴难又。兔魄初生人初度，期共婵娟长久。赖此月、于人犹厚。燕颔封侯非我事，早携书、归卧吾庐旧。渝此约，有如酒。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}