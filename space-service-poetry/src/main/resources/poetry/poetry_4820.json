{
  "id": 4820,
  "star": 1,
  "name": "奉别张岳州说二首（一作答张燕公岳州宴别）",
  "dynasty": "唐代",
  "content": "长沙辞旧国，洞庭逢故人。薰兰敦久要，披雾转相亲。 <br> 岁月空嗟老，江山不惜春。忽闻黄鹤曲，更作白头新。 <br> 平生共风月，倏忽间山川。不期交淡水，暂得款忘年。 <br> 兴逸方罢钓，帆开欲解船。离心若危旆，朝夕为君悬。",
  "poet": {
    "id": 0,
    "star": 0,
    "name": "王熊"
  },
  "tags": []
}