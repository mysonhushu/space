{
  "id": 69888,
  "star": 1,
  "name": "【双调】夜行船　春晓",
  "dynasty": "元代",
  "content": "晓角梅花三弄曲，勾引起禁钟楼鼓。曙色将分，漏声才息，残月已沉江渚。<br>　　【挂玉钩】迤逦莺啼共燕语，偏向闲庭户。春困佳人睡未足，好梦方惊寤。<br>淡脸霞，松鬟雾。欲对鸾台，再整妆梳。<br>　　【庆宣和】十二帘钩闲控玉，尚掩流苏。嫩寒犹怯透罗襦，绣帏，未出。<br>　　【天仙令】晨妆罢，信步向庭隅。晓日楼台，秋千院宇。那更杜鹃催，春事<br>归欤。怜红爱紫无限心，空自长吁。<br>　　【离亭煞】伤春欲待留春住，留春不住随春去。凭谁寄与，问春归去归何处？<br>只见覆莓苔糁落花，衬榆英铺香絮，又见潋滟池塘涨绿。纵不为五更风，管多因<br>半夜雨。　秋夜<br>　　秋夜谁家砧杵声？不管有人愁听。倦客伤心，披衣独步，踏遍绿苔幽径。<br>　　【庆宣和】仙鼠翻风舞画楹，月色偏明。地龙经雨唱空庭，露华，乍冷。<br>　　【天仙令】人初静，寂寞旅魂惊。玉宇澄澄，银河耿耿。帘幕夜寒生，月淡<br>风清。惊鸟绕枝栖未宁，蛩雁哀鸣。<br>　　【离亭煞】怯单衣渐觉西风劲，想多情不念东阳病。对景动羁怀，添客恨增<br>归兴。近玉阑，临金井，早是离人闷哽。桂子散清香，梧桐弄碎影。　悔悟<br>　　无限莺花慵管领，恐似沈郎多病。宋玉伤哉，安仁老矣，衰鬓怕临明镜。<br>　　【挂玉钩】草草花花一梦惊，断了乔行径。大着多情换寡情，闹里宜寻静。<br>有况味，无踪影。废尽功夫，误了前程。<br>　　【庆宣和】若是自家空藏瓶，梦撒撩丁，花姑不重女猱轻，任谁，见哽。<br>　　【天仙令】千金废，火上弄冻凌。他尽是劳成，咱都是志诚。博得个好儿名，<br>那里施呈。而今纵有双秀才，谁是苏卿？<br>　　【离亭煞】早收心拘束定疏狂性，倒大来耳根清净，头轻眼明。跳出面糊盆，<br>迷魂寨，玻璃井。折莫恁漫天张网罗，遍地剜坑阱，莫想他自家夜行，被你甜句<br>儿啜来奸，虚脾儿赚得省。",
  "poet": {
    "id": 2475,
    "star": 0,
    "name": "朱庭玉",
    "desc": "朱庭玉（ “庭”或作“廷”） ，生平、里籍均不详。"
  },
  "tags": []
}