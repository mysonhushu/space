{
  "id": 68518,
  "star": 1,
  "name": "风流子（郭县尹美任）",
  "dynasty": "宋代",
  "content": "西风吹锦水、朝天路、冉冉两凫飞。看父老袅花，苦遮去辙，儿童骑竹，争问归期。帐簇马前纷蔽日，实绩纪行碑。冰饮三年，从容官事，棠阴百里，悠久民思。 <br> 圣明矜遐远，关山道，应是来骤华丝。画绣过家，莱庭彩舞斑衣。便稳奉安舆，江南向暖，早传言语，樵曲先知。重约旧临，倪耄迎候杭西。",
  "poet": {
    "id": 0,
    "star": 0,
    "name": "危西麓"
  },
  "tags": []
}