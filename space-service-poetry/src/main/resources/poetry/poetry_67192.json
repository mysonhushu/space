{
  "id": 67192,
  "star": 1,
  "name": "满江红（以梅花柬铅山宰）",
  "dynasty": "宋代",
  "content": "似玉仙人，三载相见，西湖清客。撷不碎、一团和气，只伊消得。雪里水中霜态度，腊前冬后春消息。看帘垂、清昼一张琴，中间著。 <br> 寒谷里，轻回脚。魁手段，堪描摸。唤东风吹上，兰台芸阁。只怕傅岩香不断，摩挲商鼎羹频作。管一番滋味一番新，今如昨。",
  "poet": {
    "id": 256,
    "star": 0,
    "name": "徐元杰",
    "desc": "徐元杰（1196－1246），字仁伯，号梅野，上饶县八都黄塘人，自幼聪慧，才思敏捷。早从朱熹门人陈文蔚 学，后师事真德秀。官至工部侍郎，谥忠愍。有文集二十五卷，景定三年（1262）由其子直谅刊于兴化，已佚。清四车馆臣据《永乐大典》辑为《楳埜集》十二卷。事见本集卷首赵汝腾序、卷末徐直谅跋，《宋史》卷四二四有传。师学朱熹。南宋绍定五年进士，累官至大堂寺少卿，兼给事中国子祭酒，擢中书舍人。著有《梅野集》十二卷，传于世。"
  },
  "tags": []
}