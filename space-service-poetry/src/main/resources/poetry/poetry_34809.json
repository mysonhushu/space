{
  "id": 34809,
  "star": 1,
  "name": "山中答刘书记寓怀",
  "dynasty": "唐代",
  "content": "贵门多冠冕，日与荣辱并。山中有独夫，笑傲出衰盛。 <br> 正直任天真，鬼神亦相敬。之子贲丘园，户牖松萝映。 <br> 骨将槁木齐，心同止水净。笔头指金波，座上横玉柄。 <br> 芙蓉出秋渚，绣段流清咏。高古不称时，沈默岂相竞。 <br> 穷搜万籁息，危坐千峰静。林僧继嘉唱，风前亦为幸。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}