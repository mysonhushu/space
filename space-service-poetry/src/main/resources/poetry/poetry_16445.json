{
  "id": 16445,
  "star": 1,
  "name": "悼孩子",
  "dynasty": "唐代",
  "content": "年长始一男，心亦颇自娱。生来岁未周，奄然却归无。 <br> 裸送不以衣，瘗埋于中衢。乳母抱出门，所生亦随呼。 <br> 婴孩无哭仪，礼经不可逾。亲戚相问时，抑悲空叹吁。 <br> 襁褓在旧床，每见立踟蹰。静思益伤情，畏老为独夫。",
  "poet": {
    "id": 833,
    "star": 0,
    "name": "于鹄",
    "image": "http://img.gushiwen.org/authorImg/yuhu.jpg",
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。"
  },
  "tags": []
}