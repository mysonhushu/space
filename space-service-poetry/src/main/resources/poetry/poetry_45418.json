{
  "id": 45418,
  "star": 1,
  "name": "南中怀友生",
  "dynasty": "唐代",
  "content": "荔枝江上立，望北几思量。隔海无书札，前年在汉阳。 <br> 瘴村人起早，铜柱象揩光。居此成何事，寻君过碧湘。",
  "poet": {
    "id": 772,
    "star": 0,
    "name": "栖蟾",
    "desc": "[唐]（约公元八九六年前后在世）俗姓、里居、生卒年均不详，约唐昭宗乾宁中前后在世。居屏风岩。与沈彬为诗友。栖蟾所作诗，今存十二首。（见《全唐诗》）"
  },
  "tags": []
}