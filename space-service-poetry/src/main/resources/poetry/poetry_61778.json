{
  "id": 61778,
  "star": 2,
  "name": "沁园春（庚子登凤凰台，和壁间韵）",
  "dynasty": "宋代",
  "content": "漫浪江头，三听秋砧，一登故台。望烟芜莽苍，令人目断，风樯掀舞，何日眉开。把酒新亭，围棋别墅，老气当时何壮哉。江东事，百年无恙，全是时才。 <br> 纷然竞付轻埃。还水绕赏心东向淮。叹阿奴侪辈，因人碌碌，乃翁材略，余地恢恢。凤阙天高，鹭洲潮落，约取白鸥归去来。阑干外，英雄陈迹，一＿琼杯。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}