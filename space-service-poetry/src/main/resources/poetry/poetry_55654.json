{
  "id": 55654,
  "star": 1,
  "name": "雨中花（按调乃满路花）",
  "dynasty": "宋代",
  "content": "江上西风晚。野水兼天远。云衣拖翠缕，易零乱。见柳叶满梢，秀色惊秋变，百岁今强半。两鬓青青，尽著吴霜偷换。 <br> 向老来、功名心事懒。客里愁难遣。乍飘泊、有谁管。对照壁孤灯，相与秋虫叹。人间事，经了万千，这寂寞、几时曾见。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}