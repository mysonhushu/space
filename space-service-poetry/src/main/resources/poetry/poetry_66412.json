{
  "id": 66412,
  "star": 1,
  "name": "雨中花慢（春日旅况）",
  "dynasty": "宋代",
  "content": "缥蒂缃枝，玉叶翡英，百梢争赴春忙。正雨后、蜂黏落絮，燕扑晴香。遗策谁家荡子，唾花何处新新妆。想流红有恨，拾翠无心，往事凄凉。 <br> 春愁如海，客思翻空，带围只看东阳。更那堪、玉笙度曲，翠羽传觞。红泪不胜闺怨，白云应老他乡。梦回羁枕，风惊庭树，月在西厢。",
  "poet": {
    "id": 1035,
    "star": 0,
    "name": "刘褒",
    "desc": "刘褒，字伯宠，一字春卿，号梅山老人，崇安（今福建武夷山市）人。孝宗淳熙五年（1178）进士。光宗绍熙中为静江府教授。宁宗庆元六年（1200），知龙溪县。嘉定六年（1213）由监尚书六部门奉祠，起知全州。有《梅山诗集》，已佚。工词，其满庭芳别绪，善於言情者。水调歌头，亦不减於东坡也。"
  },
  "tags": []
}