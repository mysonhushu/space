{
  "id": 13009,
  "star": 1,
  "name": "喜陆侍御破石埭草寇东峰亭赋诗",
  "dynasty": "唐代",
  "content": "蜂虿聚吴州，推贤奉圣忧。忠诚资上策，仁勇佐前筹。 <br> 草木成鹅鹳，戈鋋复斗牛。戎车一战后，残垒五兵收。 <br> 野静山戎险，江平水面流。更怜羁旅客，从此罢葵丘。",
  "poet": {
    "id": 2024,
    "star": 0,
    "name": "王纬",
    "desc": "王纬，字文卿，太原人也。祖景，司门员外、莱州刺史。父之咸，长安尉；与昆弟之贲、之涣皆善属文。贞元三年，泌为相，擢授纬给事中。未数日，又擢为润州刺史、兼御史中丞、浙江西道都团练观察使。十年，加御史大夫，兼诸道盐铁转运使。三岁，加检校工部尚书。纬性勤俭，历官清洁，而伤于苛碎，多用削刻之吏，督察巡属，人不聊生。贞元十四年卒，年七十一，废朝一日，赠太子少保。"
  },
  "tags": []
}