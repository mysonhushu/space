{
  "id": 51681,
  "star": 2,
  "name": "行香子（愁况无聊作）",
  "dynasty": "宋代",
  "content": "风物飕飕。木落沧洲。渐老人、不奈悲秋。羁怀都在，鬓上眉头。似休文瘦，文通恨，子山愁。 <br> 庭梧影薄，篱菊香浮。强招寻、聊命朋俦。穷通皆梦，今古如流。且渊明径，子猷舫，仲宣楼。",
  "poet": {
    "id": 436,
    "star": 0,
    "name": "葛胜仲",
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。"
  },
  "tags": []
}