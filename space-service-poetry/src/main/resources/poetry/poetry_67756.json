{
  "id": 67756,
  "star": 1,
  "name": "凤凰台上忆吹箫（再用韵赠黄宰）",
  "dynasty": "宋代",
  "content": "尘暗双凫，菊明山径，何妨倦羽知还。最好是，诗翁醉后，瓶罄罍干。一笑东风打耳，心无竞、远与春闲。时时地，觅伴访梅，寻胜登山。 <br> 清时俊材定用，看捧诏春郊，月露濡鞍。况表识、买臣贵骨，琴瑟逾欢。好向玉堂视草，金章映、莱子衣斑。山人去，蕙帐夜雨空寒。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}