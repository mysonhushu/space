{
  "id": 12497,
  "star": 1,
  "name": "和李尚书画射虎图歌",
  "dynasty": "唐代",
  "content": "饥虎呀呀立当路，万夫震恐百兽怒。彤弓金镞当者谁， <br> 鸣鞭飞控流星驰。居然画中见真态，若务除恶不顾私。 <br> 时和年丰五兵已，白额未诛壮士耻。分铢远迩悬彀中， <br> 不中不发思全功。舍矢如破石可裂，应弦尽敌山为空。 <br> 杀气满堂观者骇，飒若崖谷生长风。精微入神在毫末， <br> 作缋造物可同功。方叔秉钺受命新，丹青起予气益振， <br> 底绥静难巧可拟，嗟叹不足声成文。他时代天育万物， <br> 亦以此道安斯民。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}