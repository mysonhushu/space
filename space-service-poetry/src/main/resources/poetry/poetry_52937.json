{
  "id": 52937,
  "star": 1,
  "name": "满庭芳（九日用渊明二诗作）",
  "dynasty": "宋代",
  "content": "靡靡流光，凄凄风露，小园草木初凋。杳然尘影，爽气界天高。爱此佳名重九，随宜对、秋菊持醪。登临处，哀蝉断响，燕雁度云霄。 <br> 闲谣。情缅邈，相寻万化，人世徒劳。念胸中百虑，何物能消。欲致颓龄不老，和金茎、一醉陶陶。君休问，千年事往，聊与永今朝。",
  "poet": {
    "id": 632,
    "star": 0,
    "name": "赵鼎",
    "image": "http://img.gushiwen.org/authorImg/zhaoding.jpg",
    "desc": "赵鼎(1085-1147)， 南宋政治家、词人。字元镇，自号得全居士。南宋解州闻喜（今属山西）人。宋高宗时的宰相。有《忠正德文集》10卷，清道光刊本。《四印斋所刻词》有《得全居士词》一卷，存词45首。"
  },
  "tags": []
}