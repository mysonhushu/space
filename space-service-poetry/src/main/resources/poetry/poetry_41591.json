{
  "id": 41591,
  "star": 1,
  "name": "送张相公出征",
  "dynasty": "唐代",
  "content": "得意在当年，登坛秉国权。汉推周勃重，晋让赵宣贤。 <br> 儒德尼丘降，兵钤太白传。援毫飞凤藻，发匣吼龙泉。 <br> 历火金难耗，零霜桂益坚。从来称玉洁，此更让朱妍。 <br> 鸳鹭臻门下，貔貅拥帐前。去知清朔漠，行不费陶甄。 <br> 献画符中旨，推诚契上玄。愿将班固笔，书颂勒燕然。",
  "poet": {
    "id": 2537,
    "star": 0,
    "name": "杨夔",
    "desc": "杨夔，字、生卒年均不详，约唐昭宗光化末（约公元900年）前后在世。唐文学家，自号“弘农子”，弘农（今河南灵宝）人。能诗，工赋善文，与杜荀鹤、康饼、张乔、郑谷等为诗友，以《冗书》驰名士大夫间其文颇有气势，《蓄狸说》、《善恶鉴》、《植兰说》等皆为佳篇。著述颇富，有文集五卷，冗书十卷，冗余集一卷，《新唐书 · 艺文志》均传于世，《全唐诗》存其诗十二首，《全唐文》存其文二卷。生平事迹见《新唐书》卷一八九、《唐才子传》卷一O。"
  },
  "tags": []
}