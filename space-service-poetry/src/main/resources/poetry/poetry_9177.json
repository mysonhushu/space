{
  "id": 9177,
  "star": 1,
  "name": "邵陵作",
  "dynasty": "唐代",
  "content": "尝闻虞帝苦忧人，只为苍生不为身。已道一朝辞北阙， <br> 何须五月更南巡。昔时文武皆销铄，今日精灵常寂寞。 <br> 斑竹年来笋自生，白蘋春尽花空落。遥望零陵见旧丘， <br> 苍梧云起至今愁。惟馀帝子千行泪，添作潇湘万里流。",
  "poet": {
    "id": 708,
    "star": 0,
    "name": "张谓",
    "desc": "张谓（？--777年） 字正言，河内（今河南泌阳县）人，唐代。天宝二年登进士第，乾元中为尚书郎，大历年间潭州刺史，后官至礼部侍郎，三典贡举。其诗辞精意深，讲究格律，诗风清正，多饮宴送别之作。代表作有《早梅》《邵陵作》《送裴侍御归上都》等，其中以《早梅》为最著名，《唐诗三百首》各选本多有辑录。“不知近水花先发，疑是经冬雪未消”，疑白梅作雪，写得很有新意，趣味盎然。诗一卷。"
  },
  "tags": []
}