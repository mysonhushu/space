{
  "id": 66448,
  "star": 1,
  "name": "贺新郎（寿王侍郎简卿）",
  "dynasty": "宋代",
  "content": "某兹者共沉某官道协降神，祥开诞旦。五百年而名世，允谓间生；八千岁而为春，定膺难老。俯仰都无于愧怍，谤谗何损于忠良。却雁鹜而暂得闲身，对龟鹤而永绥眉寿。辄陈俚语，上祝台躔。狂斐是惭，览掷为幸。<br> 小队停钲鼓。向沙边、柳下维舟，庆公初度。平尽群蛮方易镇，此事多应有数。奈自古、功成人妒。君看乐羊中山役，任谤书、盈箧终无据。千载下，竟谁与。<br> 诗中带得西山雨。指天台、雁荡归欤，寿乡深处。缓急朝廷须公出，更作中流砥柱。笑痴騃、纷纷儿女。多少人间不平事，有皇天、老眼能区处。挥玉斝，听金缕。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}