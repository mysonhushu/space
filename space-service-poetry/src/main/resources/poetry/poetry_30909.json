{
  "id": 30909,
  "star": 1,
  "name": "岳麓道林寺",
  "dynasty": "唐代",
  "content": "石门迥接苍梧野，愁色阴深二妃寡。广殿崔嵬万壑间， <br> 长廓诘曲千岩下。静听林飞念佛鸟，细看壁画驮经马。 <br> 暖日斜明螮蝀梁，湿烟散幂鸳鸯瓦。北方部落檀香塑， <br> 西国文书贝叶写。坏栏迸竹醉好题，窄路垂藤困堪把。 <br> 沈裴笔力斗雄壮，宋杜词源两风雅。他方居士来施斋， <br> 彼岸上人投结夏。悲我未离扰扰徒，劝我休学悠悠者。 <br> 何时得与刘遗民，同入东林远公社。",
  "poet": {
    "id": 940,
    "star": 0,
    "name": "韦蟾",
    "desc": "韦蟾 [唐]（公元？年至八七三年左右）字隐珪，下杜（今陕西省西安市东南）人。大中七年登进士及第，辟徐商襄阳掌书记。咸通中，历翰林学士、中书舍人、刑部侍郎。乾符初，出为鄂岳观察使。咸通末，终尚书左丞。其在襄阳与徐商等唱和诗编为《汉上题襟集》，已佚。《生平事迹见《翰苑群书》卷上丁居晦《重修承旨学士壁记》、《旧唐书》卷一八九、《唐诗纪事》卷五八。蟾所作诗，《全唐诗》今存十首。"
  },
  "tags": []
}