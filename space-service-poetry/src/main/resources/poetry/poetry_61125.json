{
  "id": 61125,
  "star": 1,
  "name": "水龙吟（徐仲晦、方蒙仲各和余去岁笛字韵为寿，戏答二君）",
  "dynasty": "宋代",
  "content": "行藏自决于心，不消谋及门前客。平生慕用，著书玄晏，挂冠贞白。帝奖孤高，别加九锡，一筇双屐。更赐之车服，胙之茅土，依稀在、槐安国。 <br> 频领竹宫清职。仰飞仙、犹龙无迹。与谁同去，挑包徐甲，负辕班特。蹉过明师，且寻狎友，杜康仪狄。笑谢公旷达，暮年垂泪，听桓郎笛。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}