{
  "id": 56396,
  "star": 2,
  "name": "水调歌头",
  "dynasty": "宋代",
  "content": "岁月如奔箭，屈指又中秋。去年江上行役，常动故乡愁。容与碧云亭畔，极目江山千里，隐隐是西州。日暮天容敛，鸥雁下汀洲。 <br> 回故棹，寻旧里，解客裘。功名前定，时到安得为淹留。幸有青编万轴，且又日长无事，莫恁做闲忧。花下常携酒，明月好登楼。",
  "poet": {
    "id": 966,
    "star": 0,
    "name": "沈瀛",
    "desc": "沈瀛[yíng]，字子寿，号竹斋，绍兴三十年进士。吴兴归安（今浙江湖州市）人。生卒年不详。绍兴三十年(1160)进士。历官江州守（今江西九江）、江东安抚司参议。有《竹斋词》1卷，明吴讷《唐宋名贤百家词》本，《□村丛书》本。"
  },
  "tags": []
}