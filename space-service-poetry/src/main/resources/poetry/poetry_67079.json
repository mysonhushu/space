{
  "id": 67079,
  "star": 2,
  "name": "喜迁莺",
  "dynasty": "宋代",
  "content": "凉生遥渚。正绿芰擎霜，黄花招雨。雁外渔村，蛩边蟹舍，绛叶满秋来路。世事不离双鬓，远梦偏欺孤旅。送望眼，但凭舷微笑，书空无语。 <br> 慵觑。清镜里，十载征尘，长把朱颜污。借箸青油，挥毫紫塞，旧事不堪重举。间阔故山猿鹤，冷落同盟鸥鹭。倦游也，便樯云柁月，浩歌归去。",
  "poet": {
    "id": 2593,
    "star": 0,
    "name": "冯去非",
    "desc": "冯去非（1192～1272以后），字可迁，号深居，南康都昌（今江西省都昌县）人。淳祐元年（1241）进士。尝为淮东转运司干办。宝祐四年（1256），召为宗学谕。丁大全为左谏议大夫，三学诸生叩阍言不可，理宗下诏禁戒，且立石三学，去非独不肯书名。宝祐五年（1257），罢归庐山，不复仕。景定三年，为范晞文《对床夜语》作序，并有书信一首，自署“深居之人”。论诗以气节自尚。年八十余卒。去非与丞相程元凤、参知政事蔡抗善。吴文英有词与之唱酬。《全宋词》从《阳春白雪》中辑其词三首。《宋史》有传。"
  },
  "tags": []
}