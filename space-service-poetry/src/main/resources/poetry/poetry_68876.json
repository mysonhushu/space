{
  "id": 68876,
  "star": 1,
  "name": "摸鱼儿（寿柴守，八月二十七日生，正是夫子绂麟之日）",
  "dynasty": "宋代",
  "content": "正当绂麟时候，秋香还弄清晓。双旌五马人间贵，千里共腾欢笑。人未老。看绿鬓朱颜，赢得花簪帽。兽炉篆袅。听檀板轻敲，歌珠一串，依约似蓬岛。 <br> 青云步，九万论程未了。芹宫多世仪表。提封晋郡重拈出，留样他年称好。书上考。怕种满棠阴，丹诏催归早。安期献枣。对鹤健丹香，龟轻莲叶，起舞醉清醥。",
  "poet": {
    "id": 0,
    "star": 0,
    "name": "欧阳朝阳"
  },
  "tags": []
}