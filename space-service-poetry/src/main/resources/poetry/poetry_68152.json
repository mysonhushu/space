{
  "id": 68152,
  "star": 3,
  "name": "贺新郎（送易子炎运干之任）",
  "dynasty": "宋代",
  "content": "冷眼三边处。喜舍人、水滨跃马，上京西路。三国英雄千载矣，开胜依然如故。这勋业、向谁分付。袖里翰林风月手，也何妨、戮力风寒护。谈笑暇，诗吟虏。 <br> 岘山几载无人顾。幸如今、翦除荆棘，扫清飙雾。换得东南新局面，政欠十分著数。算人物、须还羊杜。玉帐筹边机会好，把规模、赶出中原去。天下事，书生做。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}