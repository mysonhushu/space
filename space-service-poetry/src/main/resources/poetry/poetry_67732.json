{
  "id": 67732,
  "star": 1,
  "name": "水调歌头",
  "dynasty": "宋代",
  "content": "白鹤到时节，霜信满南州。金盘露重，银潢波浪载天流。岳渎千龄钟秀，赋出人间英气，清照洞庭秋。烈日严霜操，竹简万年留。 <br> 苏属国，二千秩，若为酬。杜园阴密，未央前席动宸旒。入践紫薇郎省，擢赞绿槐公位，指日凤池游。千顷玉芝熟，准备饭青牛。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}