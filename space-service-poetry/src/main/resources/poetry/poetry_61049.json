{
  "id": 61049,
  "star": 1,
  "name": "念奴娇（二和）",
  "dynasty": "宋代",
  "content": "并游英俊，从头数、富贵消磨谁纪。道眼看来，叹人生如寄，家如旅邸。教婢羹藜，课奴种韭，聊诳残牙齿。草堂绵＿，百年栖托于此。 <br> 岁晚笔秃无花，探怀中残锦，翦裁余几。腰脚顽麻，赐他灵寿杖，也难扶起。离绝交游，变更名姓，日暮空山里。老儋复出，不知谁氏之子。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}