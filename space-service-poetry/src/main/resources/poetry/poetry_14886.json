{
  "id": 14886,
  "star": 1,
  "name": "华阴东泉同张处士诣藏律师兼简县内同官因寄齐中书",
  "dynasty": "唐代",
  "content": "苍崖抱寒泉，沦照洞金碧。潜鳞孕明晦，山灵閟幽赜。 <br> 前峰何其诡，万变穷日夕。松老风易悲，山秋云更白。 <br> 故人邑中吏，五里仙雾隔。美质简琼瑶，英声铿金石。 <br> 烦君竟相问，问我此何适。我因赞时理，书寄西飞翮。 <br> 哲匠熙百工，日月被光泽。大国本多士，荆岑无遗璧。 <br> 高网弥八纮，皇图明四辟。群材既兼畅，顾我在草泽。 <br> 贵无身外名，贱有区中役。忽忽百龄内，殷殷千虑迫。 <br> 人生已如寄，在寄复为客。旧国不得归，风尘满阡陌。",
  "poet": {
    "id": 484,
    "star": 0,
    "name": "李益",
    "image": "http://img.gushiwen.org/authorImg/liyi.jpg",
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。"
  },
  "tags": []
}