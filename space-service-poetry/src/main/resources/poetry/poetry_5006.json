{
  "id": 5006,
  "star": 1,
  "name": "奉和圣制送张说上集贤学士赐宴（赋得催字）",
  "dynasty": "唐代",
  "content": "偃武尧风接，崇文汉道恢。集贤更内殿，清选自中台。 <br> 佐命留侯业，词华博物才。天厨千品降，御酒百壶催。 <br> 鹓鹭方成列，神仙喜暂陪。复欣同拜首，叨此颂良哉。",
  "poet": {
    "id": 2350,
    "star": 0,
    "name": "李暠",
    "desc": "李暠，唐代清河王孝节孙。开元初，汝州刺史，入为太常少卿。三迁黄门侍郎，兼太原尹。仍充诸军节度使，俄拜工部尚书，东都留守。持节使吐蕃，既还，金城公主请定汉蕃界，树碑赤岭，以奉使称职。转兵部尚书，终太子少傅。诗一首。"
  },
  "tags": []
}