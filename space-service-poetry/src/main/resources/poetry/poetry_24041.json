{
  "id": 24041,
  "star": 1,
  "name": "七老会诗（皎年八十八）",
  "dynasty": "唐代",
  "content": "休官罢任已闲居，林苑园亭兴有馀。对酒最宜花藻发， <br> 邀欢不厌柳条初。低腰醉舞垂绯袖，击筑讴歌任褐裾。 <br> 宁用管弦来合杂，自亲松竹且清虚。飞觥酒到须先酌， <br> 赋咏成诗不住书。借问商山贤四皓，不知此后更何如。",
  "poet": {
    "id": 2546,
    "star": 0,
    "name": "吉皎",
    "desc": "吉皎，冯翊人，卫尉卿致仕。诗一首。"
  },
  "tags": []
}