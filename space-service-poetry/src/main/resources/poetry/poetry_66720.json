{
  "id": 66720,
  "star": 1,
  "name": "玲珑四犯",
  "dynasty": "宋代",
  "content": "初拨琵琶，未肯信，知音真个稀少。尽日芳情，萦系玉人怀抱。须待化作杨花，特地过、旧家池沼。想绮窗、刺绣迟了，半缕茜茸微绕。 <br> 旧时眉妩贪相恼。到春来、为谁浓扫。新归燕子都曾识，不敢教知道。长是倦出绣幕，向梦里、重谋一笑。怎得同携手，花阶月地，把愁勾了。",
  "poet": {
    "id": 2444,
    "star": 0,
    "name": "李从周",
    "image": "http://img.gushiwen.org/authorImg/licongzhou.jpg",
    "desc": "李从周，宋，字肩吾（书史会要作李肩吾，字子我，号滨州），彭山（今四川彭山）人。博见疆志书名之学世亦鲜及之。为魏文靖公门人。能书，取隶楷之合于六书者，作字通行于世。《书史会要》、《鹤山集》。"
  },
  "tags": []
}