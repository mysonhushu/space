{
  "id": 67614,
  "star": 1,
  "name": "洞仙歌",
  "dynasty": "宋代",
  "content": "霓旌降节，缥缈蓬瀛里。前是骖鸾在人世。云衢沾圣泽，两地疏封，须信道，不减瑶台富贵。 <br> 兰帏称寿日，朱紫盈门，碧藕蟠桃奉甘旨。更何须，求大药饵服还丹，长不老，鹤骨仙标无比。 <br> 况壶天日月自延长，看几度人间，百年千岁。",
  "poet": {
    "id": 3146,
    "star": 0,
    "name": "李商英",
    "desc": "李商英，男，宋代著名诗人。"
  },
  "tags": []
}