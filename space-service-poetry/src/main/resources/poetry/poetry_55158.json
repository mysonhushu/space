{
  "id": 55158,
  "star": 1,
  "name": "满江红（再至丹阳每怀务观，有歌其所制者，因用其韵示王季夷、章冠之）",
  "dynasty": "宋代",
  "content": "江绕层城，重楼迥、依然山色。□□有、佳人犹记，旧家离别。把酒只如当日醉，挥毫剩欠尊前客。算平林、有恨寄伤心，烟如织。 <br> 湖平树，花连陌。风景是，光阴易。叹新声浑在，断云难觅。暮雨不成巫峡梦，数峰还认湘波瑟。但与君、同看小槽红，真珠滴。",
  "poet": {
    "id": 483,
    "star": 0,
    "name": "韩元吉",
    "desc": "韩元吉(1118～1187),南宋词人。字无咎，号南涧。汉族，开封雍邱（今河南开封市）人，一作许昌（今属河南）人。韩元吉词多抒发山林情趣，如〔柳梢青〕\"云淡秋云\"、〔贺新郎〕\"病起情怀恶\"等。著有《涧泉集》、《涧泉日记》、《南涧甲乙稿》、《南涧诗余》。存词80余首。"
  },
  "tags": []
}