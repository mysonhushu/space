{
  "id": 51486,
  "star": 1,
  "name": "踏莎行（会宗园初见梅花）",
  "dynasty": "宋代",
  "content": "映竹幽妍，临池娟靓。芳苞先暖香初娠。南枝微弄雪精神，东君早寄春音信。 <br> 奔月仙标，乘烟远韵。玉台粉点和酥凝。从来清瘦可禁寒，为谁早把霞衣褪。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}