{
  "id": 67833,
  "star": 1,
  "name": "水调歌头",
  "dynasty": "宋代",
  "content": "骑鲸紫霞客，来作世耆英。襟怀金玉循良，名字古无人。所至民歌遗爱，脱屣归来绿野，笑傲乐天真。不学渭滨老，公子自长生。 <br> 一杯酒，再三祝，八十春。从今细数庆集，百度似今辰。绿鬓朱颜长好，何事紫芝仙草，兰玉自诜诜。盛事有如此，谁道四难并。",
  "poet": {
    "id": 0,
    "star": 0,
    "name": "卫时敏"
  },
  "tags": []
}