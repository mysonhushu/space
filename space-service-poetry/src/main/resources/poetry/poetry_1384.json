{
  "id": 1384,
  "star": 3,
  "name": "相和歌辞。饮马长城窟行",
  "dynasty": "唐代",
  "content": "长安少年无远图，一生惟羡执金吾。骐驎前殿拜天子， <br> 走马为君西击胡。胡沙猎猎吹人面，汉虏相逢不相见。 <br> 遥闻鼙鼓动地来，传道单于夜犹战。此时顾恩宁顾身， <br> 为君一行摧万人。壮士挥戈回白日，单于溅血染朱轮。 <br> 回来饮马长城窟，长安道傍多白骨。问之耆老何代人， <br> 云是秦王筑城卒。黄昏塞北无人烟，鬼哭啾啾声沸天。 <br> 无罪见诛功不赏，孤魂流落此城边。当昔秦王按剑起， <br> 诸侯膝行不敢视。富国强兵二十年，筑怨兴徭九千里。 <br> 秦王筑城何太愚，天实亡秦非北胡。一朝祸起萧墙内， <br> 渭水咸阳不复都。",
  "poet": {
    "id": 45,
    "star": 0,
    "name": "王翰",
    "image": "http://img.gushiwen.org/authorImg/wanghan.jpg",
    "desc": "王翰，唐代边塞诗人。字子羽，并州晋阳（今山西太原市）人，著名诗人。王翰这样一个有才气的诗人，其集不传。其诗载于《全唐诗》的，仅有14首。闻一多先生《唐诗大系》定王翰生卒年为公元687至726年，并未提出确切的材料依据。"
  },
  "tags": []
}