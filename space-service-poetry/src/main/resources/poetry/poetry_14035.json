{
  "id": 14035,
  "star": 1,
  "name": "黔中书事",
  "dynasty": "唐代",
  "content": "万事非京国，千山拥丽谯。佩刀看日晒，赐马傍江调。 <br> 言语多重译，壶觞每独谣。沿流如著翅，不敢问归桡。",
  "poet": {
    "id": 2851,
    "star": 0,
    "name": "窦群",
    "desc": "窦群（763—814），字丹列。兄弟皆擢进士第，独群以处士客于毗陵。韦夏卿荐之，为左拾遗，转膳部员外郎，兼侍御史，知杂事。出为唐州刺史，武元衡、李吉甫共引之，召拜吏部郎中。元衡辅政，复荐为中丞。后出为湖南观察使，改黔中，坐事，贬开州刺史。稍迁容管经略使，召还卒。诗二十三首。"
  },
  "tags": []
}