{
  "id": 65182,
  "star": 1,
  "name": "浪淘沙",
  "dynasty": "宋代",
  "content": "雁塞说井门。郡枕西汾。山形高下远相吞。古寺楼台依碧嶂，烟景遥分。 <br> 晋朝锁溪云。箫鼓仍存。牛羊斜日自归村。惟有故城禾黍地，前事消魂。",
  "poet": {
    "id": 1868,
    "star": 0,
    "name": "裴湘",
    "desc": "裴湘，字楚老，河东（今山西永济西南）人（《青箱杂记》卷一○），愈子。仁宗景祐三年（一○三六）为内殿崇班、内殿承制（《续资治通鉴长编》卷一一九）。有《肯堂集》，已佚，李淑曾为之序（《青箱杂记》卷一○）。"
  },
  "tags": []
}