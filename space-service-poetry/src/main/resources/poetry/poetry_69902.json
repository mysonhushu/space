{
  "id": 69902,
  "star": 1,
  "name": "【仙吕】醉扶归_一点芳心碎",
  "dynasty": "元代",
  "content": "一点芳心碎，两叶翠眉低。薄幸檀郎尚未归，应是平康醉。不来也奴更候些，<br>直等烛灭香消睡。<br>　　锦瑟香尘昧，朱户绣帘垂。宝鉴从他落燕泥，陡恁慵梳洗。欲觅个团圆好梦，<br>欹枕也难成寐。<br>　　玉笋弹珠泪，银叶冷金猊。良夜迢迢玉漏迟，闷把帏屏倚。我又索先暖下纯<br>绵被儿，来后教他睡。<br>　　花影侵阶砌，月转小楼西。独倚屏山谩叹息，再把灯儿剔。自觑了孤栖影儿，<br>咒罢也和衣睡。",
  "poet": {
    "id": 0,
    "star": 0,
    "name": "未知作者"
  },
  "tags": []
}