{
  "id": 32548,
  "star": 2,
  "name": "将赴天平职书怀寄翰林从兄",
  "dynasty": "唐代",
  "content": "居处绝人事，门前雀罗施。谁遣辟书至，仆隶皆展眉。 <br> 匹马渡河洛，西风飘路岐。手执王粲笔，闲吟向旌旗。 <br> 香晚翠莲动，吟馀红烛移。开口啖酒肉，将何报相知。 <br> 况我魏公子，相顾不相疑。岂学官仓鼠，饱食无所为。 <br> 白露沾碧草，芙蓉落清池。自小不到处，全家忽如归。 <br> 吾宗处清切，立在白玉墀。方得一侍座，单车又星飞。 <br> 愿将门底水，永托万顷陂。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}