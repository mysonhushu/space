{
  "id": 60672,
  "star": 4,
  "name": "兰陵王",
  "dynasty": "宋代",
  "content": "晚烟直。池沼波痕皱碧。年芳为、花态柳情。挼粉揉情酿春色。繁华记上国。曾识。倾城幼客，风流是、联句送钩，笺绿绡红递书尺。 <br> 行云去无迹。念暖响歌台，香雾瑶席。当时谁信盟言食。知一岁离聚，几多间阻，人生如梦寄堠驿。况分散南北。 <br> 悲恻。万愁积。奈鸾凤欢疏，鱼雁音寂。天涯何处相思极。但目断芳草，恨随塞笛。那堪庭院，更听得，夜雨滴。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}