{
  "id": 28006,
  "star": 3,
  "name": "为人题赠二首",
  "dynasty": "唐代",
  "content": "我乏青云称，君无买笑金。虚传南国貌，争奈五陵心。 <br> 桂席尘瑶珮，琼炉烬水沉。凝魂空荐梦，低耳悔听琴。 <br> 月落珠帘卷，春寒锦幕深。谁家楼上笛，何处月明砧。 <br> 兰径飞蝴蝶，筠笼语翠襟。和簪抛凤髻，将泪入鸳衾。 <br> 的的新添恨，迢迢绝好音。文园终病渴，休咏白头吟。 <br> 绿树莺莺语，平江燕燕飞。枕前闻雁去，楼上送春归。 <br> 半月縆双脸，凝腰素一围。西墙苔漠漠，南浦梦依依。 <br> 有恨簪花懒，无聊斗草稀。雕笼长惨淡，兰畹谩芳菲。 <br> 镜敛青蛾黛，灯挑皓腕肌。避人匀迸泪，拖袖倚残晖。 <br> 有貌虽桃李，单栖足是非。云輧载驭去，寒夜看裁衣。",
  "poet": {
    "id": 211,
    "star": 0,
    "name": "杜牧",
    "image": "http://img.gushiwen.org/authorImg/dumu.jpg",
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。"
  },
  "tags": []
}