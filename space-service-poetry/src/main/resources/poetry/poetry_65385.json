{
  "id": 65385,
  "star": 1,
  "name": "洞仙歌",
  "dynasty": "宋代",
  "content": "杳无风色，肠断莲花信。水鉴云垂数峰影。向劳生辛苦，寒暑煎人，争不老，空想秋堂夜静。玉姬挥皓月，时送微凉，莫吝金卮为伊尽。柳下夕阳收，傍水重游，花茵上、雪回襟冷。问避暑天机、自有奇人，但且对湖光，世间谁醒。",
  "poet": {
    "id": 58,
    "star": 0,
    "name": "黄裳",
    "image": "http://img.gushiwen.org/authorImg/huangshang.jpg",
    "desc": "黄裳（1044-1130），字勉仲，延平（今福建南平）人。元丰五年（1082）进士第一，累官至端明殿学士。卒赠少傅。著有《演山先生文集》、《演山词》。黄裳是北宋著名文学家和词人，其词语言明艳，如春水碧玉，令人心醉，著有《演山先生文集》、《演山词》，词作以《减字木兰花》最为著名，流传甚广。"
  },
  "tags": []
}