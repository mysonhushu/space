{
  "id": 58527,
  "star": 1,
  "name": "西江月",
  "dynasty": "宋代",
  "content": "诗眼曾逢花面，画图还识春娇。当年风格太娇饶。粉腻酥柔更好。 <br> 酒晕不温香脸，玉慵犹怯轻绡。春风别后又秋高。再见只应人老。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}