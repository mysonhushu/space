{
  "id": 73050,
  "star": 1,
  "name": "田家三咏",
  "dynasty": "宋代",
  "content": "织篱为界编红槿，排石成桥接断塍。<br>野老生涯差省事，一间茅屋两池菱。</p> <p>田因水坏秧重插，家为蚕忙户紧关。<br>黄犊归来莎草阔，绿桑采尽竹梯闲。</p> <p>抱儿更送田头饭，画鬓浓调灶额烟。<br>争信春风红袖女，绿杨庭院正秋千。",
  "poet": {
    "id": 345,
    "star": 0,
    "name": "叶绍翁",
    "image": "http://img.gushiwen.org/authorImg/yeshaoweng.jpg",
    "desc": "叶绍翁，南宋中期诗人，字嗣宗，号靖逸，处州龙泉人。祖籍建安（今福建建瓯），本姓李，后嗣于龙泉(今属浙江丽水)叶氏。生卒年不详。曾任朝廷小官。其学出自叶适，他长期隐居钱塘西湖之滨，与真德秀交往甚密，与葛天民互相酬唱。"
  },
  "tags": []
}