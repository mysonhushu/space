{
  "id": 63393,
  "star": 6,
  "name": "莺啼序（感怀）",
  "dynasty": "宋代",
  "content": "匆匆何须惊觉，唤草庐人起。算成败利钝，非臣逆睹，至死后已。又何似、采桑八百，看蚕夜织小窗里。漫二升自苦，教人吊卧龙里。 <br> 别有佳人，追桃恨李。拥凝香绣被。争知道、壮士悲歌，萧萧正度寒水。问荆卿、田横古墓，更谁载酒为君酹。过霜桥落月，老人不见遗履。 <br> 置之勿道，逝者如斯，甚矣衰久矣。君其为吾归计，为耕计。但问某所泉甘，何乡鱼美。此生不愿多才艺。功名马上兜鍪出，莫书生、误尽了人间事。昔年种柳江潭，攀枝折条，噫嘻树犹如此。 <br> 登高一笑，把菊东篱，且复聊尔耳。试回首、龙山路断，走马台荒，渭水秋风，沙河夜市。休休莫莫，毋多酌我，我狂最喜高歌去，但高歌、不是番腔底。此时对影成三，呼娥起舞，为何人喜。",
  "poet": {
    "id": 329,
    "star": 0,
    "name": "刘辰翁",
    "image": "http://img.gushiwen.org/authorImg/liuchenweng.jpg",
    "desc": "刘辰翁（1233.2.4—1297.2.12），字会孟，别号须溪。庐陵灌溪（今江西省吉安市吉安县梅塘乡小灌村）人。南宋末年著名的爱国诗人。 景定三年（1262）登进士第。他一生一生致力于文学创作和文学批评活动，为后人留下了可贵的丰厚文化遗产，遗著由子刘将孙编为《须溪先生全集》，《宋史·艺文志》著录为一百卷，已佚。"
  },
  "tags": []
}