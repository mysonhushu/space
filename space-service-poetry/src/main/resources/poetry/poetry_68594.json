{
  "id": 68594,
  "star": 1,
  "name": "摸鱼儿",
  "dynasty": "宋代",
  "content": "听春教、燕颦莺诉。朝朝花困风雨。六桥忘却清明后，碧尽柳丝千缕。蜂蝶侣。正闲觅闲花，闲草闲歌舞。最怜西子。尚薄薄云情，盈盈波泪，点点旧眉妩。 <br> 流红记，空泛秋宫怨句。才色何处娇妒。落红无限随风絮。诗恨有谁曾遇。堪恨处。恨二十四番，花信催花去。东君暗苦。更多嘱多情，多愁杜宇，多诉断肠语。",
  "poet": {
    "id": 1675,
    "star": 0,
    "name": "莫仑",
    "desc": "莫仑，约公元一二七九年前后在世，字予山，号两山，江都人。寓家丹徙，生卒年均不详，约宋末前后在世。成淳四年（公元一二六八年）进土。元不仕，能词，平率易通，今仅见存于绝妙好词，词者四首。"
  },
  "tags": []
}