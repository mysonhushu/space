{
  "id": 68325,
  "star": 1,
  "name": "沁园春（夜登白鹭亭）",
  "dynasty": "宋代",
  "content": "披紫菟裘，上白鹭亭，看吹洞箫。望长庚鲸过，江横素练，回仙鹤度，月在青霄。依约淮山，清准冷风露，如到瀛洲听海涛。浮图近，更玉铃金铎，初奏琅璈。 <br> 人间梦境寥寥。部故国繁华能几朝。有千年枯井，龙沈凤怨，数邱黄壤，兔走猿嗥。莫问荣华，不如归去，短棹孤篷乘夜潮。翠岩下，耕白云二顷，胜种仙苗。",
  "poet": {
    "id": 0,
    "star": 0,
    "name": "施翠岩"
  },
  "tags": []
}