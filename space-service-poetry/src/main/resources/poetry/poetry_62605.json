{
  "id": 62605,
  "star": 1,
  "name": "摸鱼儿（随湖南安抚赵德修自长沙回至澛港，值其生日）",
  "dynasty": "宋代",
  "content": "碧油幢、一开藩后，便思量早归去。工夫著紧新城好，风月万家笙鼓。游宴处。要管领春光，补种花无数。何须更驻。只画了潇湘，扁舟径发，挥手谢南楚。 <br> 江帆卸、撑入清溪绿树。家山三两程路。安排小马随猿鹤，勾引诗朋酒侣。潇洒处。是则是初心，只恐难留驻。忙须著句。把泉石烟霞，平章一遍，回首凤纶舞。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}