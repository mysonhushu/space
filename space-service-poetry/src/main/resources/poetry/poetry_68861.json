{
  "id": 68861,
  "star": 1,
  "name": "水调歌头",
  "dynasty": "宋代",
  "content": "人世斗南瑞，天上璧东星。谁分佳种，钟作间世玉麒麟。本是南阳相种，来应瑞龙间气，试听即英声。若问贤相敌，君去问参军。质金浑，标玉立，气冰清。梅花时候，结子便可鼎调金。人谓丹山苞凤，天产渥洼骏骨，德毓窦家椿。来作汤饼客，何幸厕嘉宾。",
  "poet": {
    "id": 0,
    "star": 0,
    "name": "魏顺之"
  },
  "tags": []
}