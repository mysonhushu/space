{
  "id": 62749,
  "star": 1,
  "name": "柳梢青（晚凉到季父处观荷，花心已敛，遂赋比）",
  "dynasty": "宋代",
  "content": "淡淡新妆，盈盈娇态，谁道荷花。料想香肌，不禁畏日，翠盖儿遮。 <br> 我来胜赏高歌。故敛著、芳心为何。莫是伊花，恨余来晚，欲媚晨霞。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}