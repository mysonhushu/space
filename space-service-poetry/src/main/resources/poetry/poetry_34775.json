{
  "id": 34775,
  "star": 1,
  "name": "送职方王郎中吏部刘员外自太原郑相公幕继奉征书归省署",
  "dynasty": "唐代",
  "content": "双凤衔书次第飞，玉皇催促列仙归。云开日月临青琐， <br> 风卷烟霞上紫微。莲影一时空俭府，兰香同处扑尧衣。 <br> 此生长扫朱门者，每向人间梦粉闱。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}