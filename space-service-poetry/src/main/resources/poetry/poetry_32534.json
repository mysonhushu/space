{
  "id": 32534,
  "star": 1,
  "name": "筑城三首",
  "dynasty": "唐代",
  "content": "郎有蘼芜心，妾有芙蓉质。不辞嫁与郎，筑城无休日。 <br> 呜呜啄人鸦，轧轧上城车。力尽土不尽，得归亦无家。 <br> 筑人非筑城，围秦岂围我。不知城上土，化作宫中火。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}