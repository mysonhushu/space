{
  "id": 9853,
  "star": 1,
  "name": "怀素上人草书歌",
  "dynasty": "唐代",
  "content": "几年出家通宿命，一朝却忆临池圣。转腕摧锋增崛崎， <br> 秋毫茧纸常相随。衡阳客舍来相访，连饮百杯神转王。 <br> 忽闻风里度飞泉，纸落纷纷如跕鸢。形容脱略真如助， <br> 心思周游在何处。笔下惟看激电流，字成只畏盘龙去。 <br> 怪状崩腾若转蓬，飞丝历乱如回风。长松老死倚云壁， <br> 蹙浪相翻惊海鸿。于今年少尚如此，历睹远代无伦比。 <br> 妙绝当动鬼神泣，崔蔡幽魂更心死。",
  "poet": {
    "id": 0,
    "star": 0,
    "name": "朱逵"
  },
  "tags": []
}