{
  "id": 2610,
  "star": 1,
  "name": "和东观群贤七夕临泛昆明池",
  "dynasty": "唐代",
  "content": "秋风始摇落，秋水正澄鲜。飞眺牵牛渚，激赏镂鲸川。 <br> 岸珠沦晓魄，池灰敛曙烟。泛查分写汉，仪星别构天。 <br> 云光波处动，日影浪中悬。惊鸿絓蒲弋，游鲤入庄筌。 <br> 萍叶疑江上，菱花似镜前。长林代轻幄，细草即芳筵。 <br> 文峰开翠潋，笔海控清涟。不挹兰樽圣，空仰桂舟仙。",
  "poet": {
    "id": 1389,
    "star": 0,
    "name": "任希古",
    "image": "http://img.gushiwen.org/authorImg/renxigu.jpg",
    "desc": "任希古，字敬臣，棣州（今山东阳信县）人。唐朝大臣，文学家。生卒年均不详，约唐太宗贞观末年（公元650年）前后在世。五岁丧母，哀毁天至，刻志从学。年十六，刺史崔枢欲举秀才，自以学未广，遁去。又三年，卒业，举孝廉。永徽初年，与郭正一、崔融等同为薛元超所荐，授著作局正字。父丧服终，迁秘书郎。虞世南甚器其人，召为弘文馆学士，俄授越王（李贞）府西阁祭酒，许王（李素节）文学。后复为弘文馆学士，终官太子舍人。著有文集十卷传于世，留世诗文仅六篇。"
  },
  "tags": []
}