{
  "id": 70151,
  "star": 1,
  "name": "【双调】夜行船　送景贤回武林",
  "dynasty": "元代",
  "content": "花柳乡中自在仙，惹春风两袖翩翩。酒社诗坛，舞台歌榭，百年里几番相见。<br>　　【新水令】君家家近六桥边，占西湖洞天一片。柳阴蓝翠蔼，花气麝兰烟。<br>锦缆银鞭，一步步画屏画。<br>　　【胡十八】醉舞筵，歌扇。偎柳坐，枕花眠，生来长费杖头钱。酒中遇仙，<br>诗中悟禅，有情燕子楼，无意翰林院。<br>　　【离亭宴带歇指煞】珊瑚文采无机绚，珍珠咳唾冰花溅。霜毫锦笺，品藻杜<br>司空，褒弹张殿元，出落双知县。一襟东鲁书，两助西厢传，相看黯然。朝雨渭<br>城愁，夕阳南浦恨，芳草阳关怨。休言鸡黍期，谩结莺花愿。咱两个明年后年，<br>湖上吊苏林，花间觅刘阮。　赠玉莲王氏<br>　　玉立亭亭太华仙，间别来不记何年。云隔瑶池，尘飞沧海，谁承望又还相见。<br>　　【沉醉东风】仿佛在耶溪岸边，分明在太液池前。琼簪坠地轻，罗袜凌波浅，<br>胜华清赐浴温泉。微露浸浸翠钿钿，越显得香娇玉软。<br>　　【离亭宴带歇指煞】韩昌黎甜句儿多称羡，周濂溪美意儿常留恋。都则为凤<br>流自然，馨香胜喷水龙涎。花瓣巧攒珠蚌壳，藕丝细吐冰蚕茧。欺风弄缟衣，妒<br>月搏纨扇。三般儿可怜：叶老翠房空，波寒妆镜惨，粉淡芳容变。休将玉漏催，<br>且尽碧筒宴，多娇自勉。恁若许惜花的攀，我先将并头选。　赠凤台春王姬<br>　　赢女吹箫引凤凰，筑高台配会萧郎。前度相别，今番相见，还喜玉人无恙。<br>　　【风入松】开奁顾影试新妆，光艳射朝阳。羽衣似得霓裳谱，东风软舞态悠<br>扬。不似碧梧深院，全胜箫竹高岗。<br>　　【沉醉东风】也沮得李白吟成乐章，怎容他吕安题做门墙。九苞祥瑞姿，五<br>彩风流样，压东园旧日风光。春日迟迟春夜长，可知道一刻千金玩赏。<br>　　【离亭宴带歇指煞】想春容随处相寻访，检春工所事堪褒奖。最关情是几桩：<br>春色染莺花，春声谐凤管，春梦迷鸳帐。春透筵前绿蚁杯，春生被底红桃浪。多<br>管是东君主张，不容狂蝶乱追随，不许游蜂干絮聒。不愁杜宇闲悲怆。凭凌燕子<br>楼，弹压鸡儿巷。嘱付您知音的莫忘：消春闷尽盘桓，散春心任来往。<br>　　【双调】风入松　题马氏吴山景卷<br>　　十年踪迹走尘霾，踏破几青鞋。自怜未了看山债，先赢得两鬓斑白。登山屐<br>时时旋整，买山钱日日牢揣。<br>　　【幺篇】吴山佳丽压江淮，形胜小蓬莱。推蓝耸翠天然态，才落眼便上心怀。<br>但得仪容谈冶，何妨骨格岩。<br>　　【沉醉东风】朝云过蛾眉展开，暮云闲螺髻偏歪。玲珑碧玉簪，缥缈青罗带，<br>抵多少翠袖金钗。馋眼的夫差若见来，将馆娃移居左侧。<br>　　【离亭宴煞尾】李营丘曾写凤流格，苏东坡也捏疏狂怪。韶光荡来，探春人<br>车傍柳边行，贩茶客船从湖上舣，偷香汉马向花前蓦。笙歌步步随，罗绮丛丛隘。<br>三般儿异哉：胭脂岭高若舍身台，玛瑙坡宽如人瓮，珍珠池险似迷魂海。休言<br>金谷园，漫说铜驼陌，知音的自裁。待消身外十分愁，来看山头四时色。",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}