{
  "id": 898,
  "star": 1,
  "name": "郊庙歌辞。享太庙乐章。凯安四章",
  "dynasty": "唐代",
  "content": "瑟彼瑶爵，亚惟上公。室如屏气，门不容躬。 <br> 礼殷其本，乐执其中。圣皇永慕，天地幽通。 <br> 礼匝三献，乐遍九成。降循轩陛，仰欷皇情。 <br> 福与仁合，德因孝明。百年神畏，四海风行。 <br> 总总干戚，填填鼓钟。奋扬争气，坐作为容。 <br> 离若鸷鸟，合如战龙。万方观德，肃肃雍雍。 <br> 烈祖顺三灵，文宗威四海。黄钺诛群盗，朱旗扫多罪。 <br> 戢兵天下安，约法人心改。大哉干羽意，长见风云在。",
  "poet": {
    "id": 0,
    "star": 0,
    "name": "佚名"
  },
  "tags": []
}