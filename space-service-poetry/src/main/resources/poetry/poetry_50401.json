{
  "id": 50401,
  "star": 1,
  "name": "蝶恋花",
  "dynasty": "宋代",
  "content": "环取其终始不绝。兼致彩丝一絇，文竹茶合碾子一枚。此数物不足见珍，意者欲君子如玉之洁，鄙志如环不解。泪痕在竹，愁绪萦丝。因物达诚，永以为好耳。心迩身遐，拜会无期。幽愤所钟，千里神合。千万珍重。春风多厉，强饭为佳。慎言自保，毋以鄙为深念也。”奉劳歌伴，再和前声。商调十二首之十 <br> 尺素重重封锦字。未尽幽闺，别后心中事。佩玉彩丝文竹器。愿君一见知深意。 <br> 环玉长圆丝万系。竹上斓斑，总是相思泪。物会见郎人永弃。心驰魂去神千里。",
  "poet": {
    "id": 0,
    "star": 0,
    "name": "赵令"
  },
  "tags": []
}