{
  "id": 39862,
  "star": 1,
  "name": "对棋",
  "dynasty": "唐代",
  "content": "小槛明高雪，幽人斗智棋。日斜抛作劫，月午蹙成迟。 <br> 倚杖湘僧算，翘松野鹤窥。侧楸敲醒睡，片石夹吟诗。 <br> 雨点奁中渍，灯花局上吹。秋涛寒竹寺，此兴谢公知。",
  "poet": {
    "id": 606,
    "star": 0,
    "name": "李洞",
    "desc": "李洞，字才江，人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。 晚唐诗人李洞有一百七十余首诗歌(残句六句)流传至今,其中涉及蜀中的诗篇约有三十首,占其创作总量的六分之一,足见蜀中经历在其诗歌创作中占有的重要地位。"
  },
  "tags": []
}