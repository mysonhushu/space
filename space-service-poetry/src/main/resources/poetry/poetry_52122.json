{
  "id": 52122,
  "star": 1,
  "name": "木兰花（饯别王元渤赴吉州）",
  "dynasty": "宋代",
  "content": "桂香台上秋风袅。鸭绿溪前离思渺。一卮芳醑细深倾，听尽阳关须醉倒。 <br> 政成早晚传温诏。莫恋江城歌吹绕。明年身到凤池边，重看春波生故沼。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}