{
  "id": 68903,
  "star": 1,
  "name": "水调歌头（贺赵可父·七月初六）",
  "dynasty": "宋代",
  "content": "蓂荚才开六，宝历已当千。人间收尽繁溽，凉意入琴弦。尽道荐衡交剡，更值生申时节，喜色动闾阎。终夜望银汉，文宿贯台躔。定燕秦，封晋魏，信当然。处处红莲开幕，曹掾岂能淹。见说玉堂飞诏，已许金闺通籍，蓬岛伴神仙。来岁寿卮酒，应醉御炉烟。",
  "poet": {
    "id": 0,
    "star": 0,
    "name": "翠微翁"
  },
  "tags": []
}