{
  "id": 51826,
  "star": 1,
  "name": "东风第一枝",
  "dynasty": "宋代",
  "content": "经国谋猷，补天气力，岳祗来佐兴运。王当华阙春融，共仰相门地峻。清台占象，见壁月、珠星明润。对一百五日风光，二十四番花信。 <br> 勋共德、继增篆鼎。今共古、问谁比并。广乐初出，层霄寿斝，旋颁紫叶，湘桃浓杏。映采服、朱颜青鬓。看千岁，桀阁飞楼，燕赏太平光景。",
  "poet": {
    "id": 2286,
    "star": 0,
    "name": "吴则礼",
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。"
  },
  "tags": []
}