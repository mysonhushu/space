{
  "id": 16714,
  "star": 2,
  "name": "奉酬淮南中书相公见寄",
  "dynasty": "唐代",
  "content": "扬州隋故都，竹使汉名儒。翊圣恩华异，持衡节制殊。 <br> 朝廷连受脤，台座接訏谟。金玉裁王度，丹书奉帝俞。 <br> 九重辞象魏，千里握兵符。铁马秋临塞，虹旌夜渡泸。 <br> 江长梅笛怨，天远桂轮孤。浩叹烟霜晓，芳期兰蕙芜。 <br> 雅言书一札，宾海雁东隅。岁月奔波尽，音徽雾雨濡。 <br> 蜀江分井络，锦浪入淮湖。独抱相思恨，关山不可逾。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}