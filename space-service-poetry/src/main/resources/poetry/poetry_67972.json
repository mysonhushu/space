{
  "id": 67972,
  "star": 1,
  "name": "金缕曲（送五峰归九江）",
  "dynasty": "宋代",
  "content": "世事如何说。似举鞍、回头笑问，并州儿葛。手障尘埃黄花路，千里龙沙如雪。著破帽、萧萧余发。行过故人柴桑里，抚长松、老倒山间月。聊共舞，命湘瑟。 <br> 春风五老多年别。看使君、神交意气，依然晚合。袖有玉龙提携去，满眼黄金台骨。说不尽、古人痴绝。我醉看天天看我，听秋凤、史动檐间铁。长啸起，两山裂。",
  "poet": {
    "id": 1583,
    "star": 0,
    "name": "朱子厚",
    "desc": "朱子厚是宋末时期的一位词人，代表作有：谒金门、菩萨蛮等。子厚与宋末俞德邻同时。"
  },
  "tags": []
}