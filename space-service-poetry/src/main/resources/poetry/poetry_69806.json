{
  "id": 69806,
  "star": 1,
  "name": "【越调】斗鹌鹑_酒力禁持，",
  "dynasty": "元代",
  "content": "酒力禁持，持魔唤起。紫燕喧喧，黄莺呖呖。红杏香中，绿杨影里。丽日迟，节序催。柳线摇金，桃花泛水。<br>【紫花儿序】香馥馥花开满路，碧粼粼水绕孤村，绿茸茸芳草烟迷。扬鞭指处，堪画堪题。更那堪，竹坞人家傍小溪。彩绳高系，春色飘零，花事狼藉。<br>【小桃红】一帘红雨落花飞，酝酿蜂儿蜜。跨蹇携壶醒还醉，草凄凄，融融沙暖鸳睡。韶光景美，和风暖日，惹起杜鹃啼。<br>【秃厮儿】凝眸处黄莺子规，动情的绿暗红稀。莺慵燕懒蝶倦飞，冷落了芳菲，春归。<br>【圣药王】醉似泥，仆从随，见小桥流水隔花溪。柳岸西，近古堤，数枝红杏出疏篱，墙外舞青旗。<br>【尾】四围绵绣繁华地，车马喧天闹起。看了这红紫翠乡中，堪写在丹青画图里。",
  "poet": {
    "id": 2576,
    "star": 0,
    "name": "王伯成",
    "desc": "王伯成，元代杂剧作家。涿州（今河北涿县）人，生卒年月不详。贾仲明为《录鬼簿》补写的吊词中说他与“马致远忘年友，张仁卿莫逆交”。孙楷第《元曲家考略》考定张仁卿为画家，与王伯成同为元朝至元年间(1264年--1294年)人。王伯成作杂剧3种，今存《李太白贬夜郎》。《兴刘灭项》仅存残文。他还作有《天宝遗事》诸宫调，存曲不全。"
  },
  "tags": []
}