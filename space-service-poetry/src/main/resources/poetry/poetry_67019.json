{
  "id": 67019,
  "star": 1,
  "name": "孤鸾（四明后圃石峰之下，小池之上，有梅花）",
  "dynasty": "宋代",
  "content": "冰心孤寂。恋几插灵峰，半泓寒碧。骨瘦和衣薄，清绝成愁极。萧然满身是雪，怕人知、镜中消息。独向百花梦外，自一家春色。 <br> 记罗浮幽梦浑如昔。有浸眼鲸波，倚云丹壁。夜醉空山酒，叫裂横霜笛。回头洞天未晓，但迢迢、江南千驿。饮散东风落月，正海山浮碧。",
  "poet": {
    "id": 1162,
    "star": 0,
    "name": "黄载",
    "desc": "黄载：词作家，具体生平不详，诗词以描写山水、花鸟为主，类似于唐代的田园派。全宋词收录其词五首《画锦堂》（牡丹）、《隔浦莲》（荷花）、《洞仙歌》、《孤鸾》、《东风第一枝》（探梅），其中以《隔浦莲》荷花最为出名。"
  },
  "tags": []
}