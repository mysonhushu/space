{
  "id": 56493,
  "star": 1,
  "name": "念奴娇（晓起观落梅）",
  "dynasty": "宋代",
  "content": "丽谯吹角，渐疏星明澹，帘筛残月。袅袅霜飙欺翠袖，飞下一庭香雪。半面妆新，回风舞困，此况真奇绝。桄榔林里，苏仙偏感华发。休怨时暂飘零，玉堂清梦，不惹闲蜂蝶。好似王家丛竹畔，乘兴山阴时节。剪水无情，阆风归去，认使芳心歇。和羹有待，凭时身到天阙。",
  "poet": {
    "id": 2841,
    "star": 0,
    "name": "李洪",
    "desc": "[约公元一一六九年前后在世]字不详，本扬州人，后寓居海盐，李正民之子。生卒年均不详，约宋孝宗乾道中前后在世。工诗。历知温州、藤州。其馀事迹均不详。洪著有文集二十卷，今仅存芸庵类稿六卷，《四库总目》不及十之三四。其诗时露警秀，七律尤工。"
  },
  "tags": []
}