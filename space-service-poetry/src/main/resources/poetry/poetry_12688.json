{
  "id": 12688,
  "star": 1,
  "name": "寄江东李判官",
  "dynasty": "唐代",
  "content": "远怀不可道，历稔倦离忧。洛下闻新雁，江南想暮秋。 <br> 澄清佐八使，纲纪案诸侯。地识吴平久，才当晋用求。 <br> 时贤几殂谢，摛藻继风流。更有西陵作，还成北固游。 <br> 归途限尺牍，王事在扁舟。山色临湖尽，猿声入梦愁。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}