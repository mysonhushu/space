{
  "id": 68333,
  "star": 1,
  "name": "贺新郎（贺耐轩周府尹·己卯）",
  "dynasty": "宋代",
  "content": "富贵人间有。就如今、秤量阴德，还公最厚。一郡鹘仑全似旧，春满霜畴稻亩。近帐外、干将夜吼。直指禾川弄霆雷，纵山阴、鹿健那能走。都算计，怎担负。 <br> 单车曲曲穿岩窦。向迷途、分明一呼，散渠回首。夹路香花迎拜了，见说家家举酒。道公是、再生父母。活一口还添一岁，这一回、活几千千口。只此事，是公寿。",
  "poet": {
    "id": 0,
    "star": 0,
    "name": "曾曦顔"
  },
  "tags": []
}