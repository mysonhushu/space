{
  "id": 4521,
  "star": 1,
  "name": "偶游龙门北溪忽怀骊山别业因以言志示弟淑奉呈诸大僚",
  "dynasty": "唐代",
  "content": "幽谷杜陵边，风烟别几年。偶来伊水曲，溪嶂觉依然。 <br> 傍浦怜芳树，寻崖爱绿泉。岭云随马足，山鸟向人前。 <br> 地合心俱静，言因理自玄。短才叨重寄，尸禄愧妨贤。 <br> 每挹挂冠侣，思从初服旋。稻粱仍欲报，岁月坐空捐。 <br> 助岳无纤块，输溟谢末涓。还悟北辕失，方求南涧田。",
  "poet": {
    "id": 3118,
    "star": 0,
    "name": "韦嗣立",
    "desc": "韦嗣立（654—719），唐代诗人。字延构，郑州阳武（今河南原阳）人，武则天时任莱芜县令。韦思谦子，韦承庆弟。少举进士，任双流令，政有殊绩。武后、中宗时，历位凤阁侍郎、兵部尚书、同平章事、参知政事。有定策立睿宗之功。中宗景龙时任兵部尚书。韦嗣立因与万年（今西安市旧城一带）人韦后同姓，曾奉诏附韦后属籍。韦后临朝乱政，为玄宗所杀，韦嗣立为此受到株连，徙往陈州，死后追谥为“孝”。"
  },
  "tags": []
}