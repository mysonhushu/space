{
  "id": 67374,
  "star": 1,
  "name": "木兰花慢（怀旧）",
  "dynasty": "宋代",
  "content": "问春春不语，谩新绿、满芳州。记历历前游，看花南陌，命酒西楼。东风翠红围绕，把功名、一笑付糟丘。醉里了忘身世，吟边自负风流。 <br> 风流。莫莫复休休。白发渐盈头。恨十载重来，略无欢意，惟有间愁。多情向人似旧，但小桃、婀娜柳纤柔。望断残霞落日，水天拍拍飞鸥。",
  "poet": {
    "id": 679,
    "star": 0,
    "name": "黄升",
    "desc": "黄升（生卒年不详）字叔旸，号玉林，又号花庵词客，建安（今属福建建瓯）人。不事科举，性喜吟咏。以诗受知于游九功，与魏庆之相酬唱。著有《散花庵词》，编有《绝妙词选》二十卷，分上下两部份，上部为《唐宋诸贤绝妙词选》，十卷；下部为《中兴以来绝妙词选》，十卷。附词大小传及评语，为宋人词选之善本。后人统称《花庵词选》。"
  },
  "tags": []
}