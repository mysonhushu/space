{
  "id": 66751,
  "star": 1,
  "name": "渔家傲",
  "dynasty": "宋代",
  "content": "好。说聪明也，孔仲尼安可齐肩；论道德也，李伯阳故应缩首。绝伦武略，独战退八万四千魔兵；盖世良才，复论败九十六种外道。拱身誓水，坐断爱河。披忍辱之蓑衣，遮无明之烟雨。慈悲帆挂，方便风吹。撑般若之扁舟，游死生之苦海。誓山月白，觉海风清。钓汨没之众生，归涅槃之篮笼。如斯旨趣，即是平生。暂歇钓竿，乃留诗曰： <br> 家居常寂本优游。来执鱼竿苦海头。直待众生都入手，此时方始不垂钩。 <br> 曾讲弥陀经十遍。孤山疏钞频舒卷。事理圆融文义显。多方便。到头只劝生莲苑。 <br> 本性弥陀随体现。唯心净土何曾远。十万程途从事见。休分辨。临终但自亲行转。",
  "poet": {
    "id": 0,
    "star": 0,
    "name": "可旻"
  },
  "tags": []
}