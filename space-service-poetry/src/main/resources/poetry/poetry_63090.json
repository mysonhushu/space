{
  "id": 63090,
  "star": 1,
  "name": "水调歌头",
  "dynasty": "宋代",
  "content": "福者百顺之名，若时并锡。天地其寿，宗祐之休。敬陈乐府之词，仰D335宫之祝 <br> 叔父茅封贵，先帝棣华亲。平生为善最乐，夙德宛天人。玉叶金枝方茂，瑶沼丹壶如画，光景镇长新。五福一曰寿，万象总皆春。 <br> 正秋分，记初度，绂缠麟。传宣来自绛阙，瑞采蔚轮囷。乐有钧天九奏，尊有仙家九酝，翠釜紫驼珍。笑把南山指，还以祝严宸。",
  "poet": {
    "id": 0,
    "star": 0,
    "name": "牟巘"
  },
  "tags": []
}