{
  "id": 9977,
  "star": 1,
  "name": "和袁郎中破贼后经剡县山水上太尉",
  "dynasty": "唐代",
  "content": "受律仙郎贵，长驱下会稽。鸣笳山月晓，摇旆野云低。 <br> 翦寇人皆贺，回军马自嘶。地闲春草绿，城静夜乌啼。 <br> 破竹清闽岭，看花入剡溪。元戎催献捷，莫道事攀跻。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}