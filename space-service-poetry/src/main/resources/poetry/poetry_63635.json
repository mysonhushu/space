{
  "id": 63635,
  "star": 1,
  "name": "贺新郎",
  "dynasty": "宋代",
  "content": "醉醒琼花露。买扁舟、邵伯津头，向秦邮去。流水孤村鸦万点，忆少游、回首斜阳树。又访著、山阳酒侣。细剔留城碑藓看，上歌舞、一啸江东主。望凫峄，过邹鲁。 <br> 孔林百拜瞻茔墓。历四阜、少皞之墟，大庭之库。竟涉汶河登泰贷，候清光，夜半开玄圃。迤逦问、东平归路。蚩冢黄花吟笑罢，下新州，醉白楼头赋。复淮楚，寻故步。",
  "poet": {
    "id": 2785,
    "star": 0,
    "name": "王奕",
    "desc": "王奕（生卒年不详），字伯敬，号斗山，玉山（今属江西）人。生于南宋，入元后曾出任玉山县儒学教谕。与谢枋得等南宋遗民交往密切，诗文中不乏以遗民自居的文句，所以《宋诗纪事》将他列入书中。清乾隆年间编《四库全书》，因王奕《玉窗如庵记》末署“岁癸巳二月朔，前奉旨特补玉山儒学教谕王奕伯敬谨撰并书”，认为“癸巳为至元三十年（1293），然则奕食元禄久矣，迹其出处，与仇远、白珽相类。”（《四库全书总目》卷一六六）改题元人。代表作品有《酹江月》、《摸鱼儿》和《沁园春》等。"
  },
  "tags": []
}