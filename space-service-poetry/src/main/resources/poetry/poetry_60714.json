{
  "id": 60714,
  "star": 1,
  "name": "八声甘州（和季永弟思归）",
  "dynasty": "宋代",
  "content": "每逢人、都道早归休，何曾猛归来。有邵平瓜圃，渊明菊径，谁肯徘徊。底是无波去处，空弄一竿桅。富贵非吾事，野马浮埃。 <br> 况值清和时候，正青梅未熟，煮酒新开。共倒冠落佩，宁使别人猜。满朱檐、残花败絮，欲问君、移取石榴栽。青湖上，低低架屋，浅浅衔杯。",
  "poet": {
    "id": 147,
    "star": 0,
    "name": "吴泳",
    "desc": "吴泳（约公元1224年前后在世），字叔永，潼川人。生卒年均不详，约宋宁宗嘉定末前后在世。嘉定元年（公元1209年）第进士。累迁著作郎，兼直舍人院。应诏上书，颇切时要。累迁吏部侍郎兼直学士院，上疏言谨政体、正道揆、厉臣节、综军务四事。后进宝章阁学士，知温州，以言罢。泳著有鹤林集四十卷，《四库总目》行于世。"
  },
  "tags": []
}