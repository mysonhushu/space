{
  "id": 17217,
  "star": 2,
  "name": "杂兴五首",
  "dynasty": "唐代",
  "content": "丛鬓愁眉时势新，初笄绝代北方人。 <br> 一颦一笑千金重，肯似成都夜失身。 <br> 乍听丝声似竹声，又疑丹穴九雏惊。 <br> 金波露洗净于昼，寂寞不堪深夜情。 <br> 琥珀尊开月映帘，调弦理曲指纤纤。 <br> 含羞敛态劝君住，更奏新声刮骨盐。 <br> 乳燕双飞莺乱啼，百花如绣照深闺。 <br> 新妆对镜知无比，微笑时时出瓠犀。 <br> 巫山云雨洛川神，珠襻香腰稳称身。 <br> 惆怅妆成君不见，含情起立问傍人。 ",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}