{
  "id": 62337,
  "star": 1,
  "name": "江神子（李别驾招饮海棠花下）",
  "dynasty": "宋代",
  "content": "翠纱笼袖映红霏。冷香飞。洗凝脂。睡足娇多，还是夜深宜。翻怕回廊花有影，移烛暗，放帘垂。 <br> 尊前不按驻云词。料花枝。妒蛾眉。丁属东风，莫送片红飞。春重锦堂人尽醉，和晓月，带花归。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}