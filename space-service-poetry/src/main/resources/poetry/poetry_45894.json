{
  "id": 45894,
  "star": 1,
  "name": "与薛昭合婚诗",
  "dynasty": "唐代",
  "content": "脸花不绽几含幽，今夕阳春独换秋。 <br> 我守孤灯无白日，寒云陇上更添愁。 <br> 幽谷啼莺整羽翰，犀沈玉冷自长叹。 <br> 月华不向扃泉户，露滴松枝一夜寒。 <br> 韶光不见分成尘，曾饵金丹忽有神。 <br> 不意薛生携旧律，独开幽谷一枝春。 <br> 误入宫垣漏网人，月华静洗玉阶尘。 <br> 自疑飞到蓬莱顶，琼艳三枝半夜春。",
  "poet": {
    "id": 0,
    "star": 0,
    "name": "张云容"
  },
  "tags": []
}