{
  "id": 17101,
  "star": 1,
  "name": "早夏青龙寺致斋凭眺感物因书十四韵",
  "dynasty": "唐代",
  "content": "晓出文昌宫，憩兹青莲宇。洁斋奉明祀，凭览伤夐古。 <br> 秦为三月火，汉乃一抔土。诈力自湮沦，霸仪终莽卤。 <br> 中南横峻极，积翠泄云雨。首夏谅清和，芳阴接场圃。 <br> 仁祠閟严净，稽首洗灵府。虚室僧正禅，危梁燕初乳。 <br> 通庄走声利，结驷乃旁午。观化复何如，刳心信为愈。 <br> 盛时忽过量，弱质本无取。静永环中枢，益愧腰下组。 <br> 尘劳期抖擞，陟降聊俯偻。遗韵留壁间，凄然感东武。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}