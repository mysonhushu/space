{
  "id": 55634,
  "star": 1,
  "name": "兰陵王（郴州作）",
  "dynasty": "宋代",
  "content": "晓阴薄。隔屋呼晴噪鹊。长烟袅、轻素望中，林表初阳照城郭。秋容自寂寞。清浅溪痕旋落。桥虹外，明嶂万重，云木千章映楼阁。 <br> 天涯信飘泊。漫水绕郴山，尺素难托。文园多病宽衣索。最长笛声断，画阑凭暖，黄昏前后况味恶。甚良宵闲却。 <br> 辽邈。误行乐。料恨寄徽弦，心倦梳掠。西风满院垂帘幕。对千里明月，五更悲角。归期秋尽，尚未定，怎睡著。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}