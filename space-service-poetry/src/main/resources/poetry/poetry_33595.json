{
  "id": 33595,
  "star": 2,
  "name": "奉和袭美太湖诗二十首。上真观",
  "dynasty": "唐代",
  "content": "尝闻升三清，真有上中下。官居乘佩服，一一自相亚。 <br> 霄裙或霞粲，侍女忽玉姹。坐进金碧腴，去驰飙欻驾。 <br> 今来上真观，恍若心灵讶。只恐暂神游，又疑新羽化。 <br> 风馀撼朱草，云破生瑶榭。望极觉波平，行虚信烟藉。 <br> 闲开飞龟帙，静倚宿凤架。俗状既能遗，尘冠聊以卸。 <br> 人间方大火，此境无朱夏。松盖荫日车，泉绅垂天罅。 <br> 穷幽不知倦，复息芝园舍。锵佩引凉姿，焚香礼遥夜。 <br> 无情走声利，有志依闲暇。何处好迎僧，希将石楼借。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}