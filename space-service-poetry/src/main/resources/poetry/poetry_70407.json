{
  "id": 70407,
  "star": 3,
  "name": "【双调】落梅引",
  "dynasty": "元代",
  "content": "门外山无数，亭中春有余，但沉吟早成诗句。笑九皋禽也能相媚妩，驾白云半空飞去。野鹤才鸣罢，山猿又复啼，压松梢月轮将坠。响金钟洞天人睡起，拂不散满衣云气。<br>山隔红尘断，云随白鸟飞，只这的便是老夫心事。休夸子房并范蠡，肯回头古人也容易。野水明于月，沙鸥闲似云，喜村深地偏人静。带烟霞半山斜照影，都变做满川诗兴。<br>流水高低涧，断云远近山，爱园林翠红相间。对诗人怎不教天破悭，四周围水云无限。入室琴书伴，出门山水围，别人不能够尽皆如意。每日乐陶陶辋川图画里，与安期羡门何异？",
  "poet": {
    "id": 41,
    "star": 0,
    "name": "张养浩",
    "image": "http://img.gushiwen.org/authorImg/zhangyanghao.jpg",
    "desc": "张养浩（1269—1329年），汉族，字希孟，号云庄，山东济南人，元代著名散曲家。诗、文兼擅，而以散曲著称。代表作有《山坡羊·潼关怀古》等。"
  },
  "tags": []
}