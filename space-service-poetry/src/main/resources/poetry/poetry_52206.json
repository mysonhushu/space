{
  "id": 52206,
  "star": 1,
  "name": "满庭芳（梅）",
  "dynasty": "宋代",
  "content": "东阁官梅，玉栏朱槛，未如山馆疏篱。水边竹外，斜出两三枝。最好西湖月下，林处士、著意吟时。何须说，扬州旧日，何逊更能诗。 <br> 谁知。深雪里，玉妃粲粲，初下瑶池。笑人间春色，只在桃蹊。紫燕黄鹂解语，来时但、青实离离。争知道，调羹附鼎，终得近丹墀。",
  "poet": {
    "id": 0,
    "star": 0,
    "name": "王庭"
  },
  "tags": []
}