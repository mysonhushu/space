{
  "id": 66100,
  "star": 1,
  "name": "武陵春（惜别）",
  "dynasty": "宋代",
  "content": "门掩东风人去后，愁损燕莺心。一朵梅花淡有春。粉黛不忺匀。我亦青楼成卷客，风月强追寻。莫把恩情做弄成。容易学行云。",
  "poet": {
    "id": 730,
    "star": 0,
    "name": "谢懋",
    "desc": "谢懋，字勉仲，号静寄居士，洛阳（今属河南）人。工乐府，闻名于当时。卒于孝宗末年。有《静寄居士乐府》二卷，不传；今有赵万里辑本，存词十四首。"
  },
  "tags": []
}