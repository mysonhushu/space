{
  "id": 68742,
  "star": 1,
  "name": "贺新郎（代寿东屏）",
  "dynasty": "宋代",
  "content": "绿长阶蓂九。近黄钟、薰晴爱日，渐添宫绣。乾鹊檐头声声喜，催与东屏祝寿。怪一点、星明南斗。玉燕当年储瑞气，记垂弧、共醉蓬莱酒。无杰语，为觞侑。 <br> 英风耿耿拏云手。向青春、蟾宫已步，桂香盈袖。却要诗书成麹蘖，酝酿锦心绣口。待匣里、青萍雷吼。今日功名乘机会，笑谈间、首入英雄彀。看父子，继蓝绶。",
  "poet": {
    "id": 0,
    "star": 0,
    "name": "咏槐"
  },
  "tags": []
}