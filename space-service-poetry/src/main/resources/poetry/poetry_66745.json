{
  "id": 66745,
  "star": 1,
  "name": "贺新郎（寿欧阳新卿）",
  "dynasty": "宋代",
  "content": "卓茕欧阳子，是江山、毓秀钟灵，异才间世。怜则韶光三月暮，蓂叶尧阶有四。正天启、悬弧盛事。金鸭亭亭书云篆，散非烟、南极真仙至。来为尔，荐嘉瑞。神清洞府丹书字。拥笙歌、绮席高张，更罗珠翠。个里长春人不老，仙籍玉环暗记。但判取、醄醄沈醉。拟作新诗八千首，待一年、一献称俾尔。耆而艾，昌而炽。",
  "poet": {
    "id": 0,
    "star": 0,
    "name": "张敬齐"
  },
  "tags": []
}