{
  "id": 4528,
  "star": 1,
  "name": "奉酬韦祭酒偶游龙门北溪忽怀骊山别业因以言志…之作",
  "dynasty": "唐代",
  "content": "有美朝为贵，幽寻地自偏。践临伊水汭，想望灞池边。 <br> 是遇皆新赏，兹游若旧年。藤萝隐路接，杨柳御沟联。 <br> 道惬神情王，机忘俗理捐。遂初诚已重，兼济实为贤。 <br> 迹是东山恋，心惟北阙悬。顾惭经拾紫，多谢赋思玄。 <br> 未躧中林步，空承丽藻传。阳春和已寡，扣寂竟徒然。",
  "poet": {
    "id": 1377,
    "star": 0,
    "name": "魏奉古",
    "desc": "姓名：魏奉古。任职：制举擢第，授雍丘尉强记，一览便讽，人称为聪明尉。终兵部侍郎。诗一首。"
  },
  "tags": []
}