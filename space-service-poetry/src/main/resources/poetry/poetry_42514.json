{
  "id": 42514,
  "star": 2,
  "name": "度自到洛中与乐天为文酒之会时时构咏乐不可…因为联句",
  "dynasty": "唐代",
  "content": "成周文酒会，吾友胜邹枚。唯忆刘夫子，而今又到来。 ——裴度 <br> 欲迎先倒屣，亦坐便倾杯。饮许伯伦右，诗推公干才。 ——白居易 <br> 久曾聆郢唱，重喜上燕台。昼话墙阴转，宵欢斗柄回。 ——刘禹锡 <br> 新声还共听，故态复相咍。遇物皆先赏，从花半未开。 ——裴度 <br> 起时乌帽侧，散处玉山颓。墨客喧东阁，文星犯上台。 ——白居易 <br> 咏吟君称首，疏放我为魁。忆戴何劳访，留髡不用猜。 ——裴度 <br> 奉觞承麹糵，落笔捧琼瑰。醉弁无妨侧，词锋不可摧。 ——白居易 <br> 水轩看翡翠，石径践莓苔。童子能骑竹，佳人解咏梅。 ——刘禹锡 <br> 洛中三可矣，邺下七悠哉。自向风光急，不须弦管催。 ——裴度 <br> 乐观鱼踊跃，闲爱鹤裴回。烟柳青凝黛，波萍绿拨醅。 ——白居易 <br> 春榆初改火，律管又飞灰。红药多迟发，碧松宜乱栽。 ——刘禹锡 <br> 马嘶驼陌上，鹢泛凤城隈。色色时堪惜，些些病莫推。 ——裴度 <br> 涸流寻轧轧，馀刃转恢恢。从此知心伏，无因敢自媒。 ——刘禹锡 <br> 室随亲客入，席许旧寮陪。逸兴嵇将阮，交情陈与雷。 ——白居易 <br> 洪炉思哲匠，大厦要群材。他日登龙路，应知免曝鳃。 ——刘禹锡",
  "poet": {
    "id": 2608,
    "star": 0,
    "name": "裴度",
    "image": "http://img.gushiwen.org/authorImg/peidu.jpg",
    "desc": "晋国文忠公裴度（765年－839年4月21日），字中立，汉族，河东闻喜（今山西闻喜东北）人。唐代中期杰出的政治家、文学家。裴度出身河东裴氏的东眷裴氏，为德宗贞元五年（789年）进士。宪宗时累迁司封员外郎、中书舍人、御史中丞，支持宪宗削藩。裴度在文学上主张“不诡其词而词自丽，不异其理而理自新”，反对古文写作上追求奇诡。他对文士多所提掖，时人莫不敬重。晚年留守东都时，与白居易、刘禹锡等借吟诗、饮酒、弹琴、书法以自娱自乐，为洛阳文事活动的中心人物。有文集二卷，《全唐文》及《全唐诗》等录其诗文。"
  },
  "tags": []
}