{
  "id": 66165,
  "star": 2,
  "name": "水龙吟",
  "dynasty": "宋代",
  "content": "少年闻说京华，上元景色烘睛昼。朱输画毂，雕鞍玉勒，九衢争骤。春满鳌山，夜沉陆海，一天星斗。正红球过了，鸣鞘声断，回莺驭、钧天奏。 <br> 谁料此生亲到，十五年、都城如旧。而今但有，伤心烟雾，萦愁杨柳。宝箓宫前，绛霄楼下，不堪回首。愿皇图早复，端门灯火，照人还又。",
  "poet": {
    "id": 2606,
    "star": 0,
    "name": "阎苍舒",
    "desc": "阎苍舒，字才元，南宋四川阆中人，淳熙中(1174--1189年),以试吏部尚书使金，贺正旦。工正（楷）书，雄健而有楷则·尤工匾榜。淳熙五年七月以右司员外郎兼国史院编修官；是月为左司员外郎，六年二月为宗正少卿，并兼国史院编修官。"
  },
  "tags": []
}