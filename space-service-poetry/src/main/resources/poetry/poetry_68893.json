{
  "id": 68893,
  "star": 2,
  "name": "百字谣（寿叶教·三月初九）",
  "dynasty": "宋代",
  "content": "榆烟新起，正清明节过，翠蓂九叶。欣会谪仙初度日，凤穴产真鸑鷟。心肠琅琅，文章锦绣，看镜期勋业。暂居马帐，后知有赖先觉。 <br> 可想大器晚成，功名有志，未逊苏秦学。奈不在身先在子，果向秋风抟鹗。诗酒琴棋，风花雪月，养浩全真乐。寿觞五福，太公须遇文猩。",
  "poet": {
    "id": 0,
    "star": 0,
    "name": "张倅"
  },
  "tags": []
}