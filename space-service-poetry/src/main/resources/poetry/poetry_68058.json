{
  "id": 68058,
  "star": 1,
  "name": "案清都",
  "dynasty": "宋代",
  "content": "梦雨随春远。征衫薄、短篷犹逗寒浅。裁芳付叶，书愁沁壁，水窗竹院。别来被篝梅润，暗麈积、旧题纨扇。许多时，间了阑干，放得藓痕青满。谁念。杜若还生，苹花又绿，不堪重□。山程水记，茶经砚谱，共谁间展。湖山旧会游偏。不怪得、近番心懒。恰今朝、水落洲平，江上楚帆风转。",
  "poet": {
    "id": 2542,
    "star": 0,
    "name": "胡翼龙",
    "desc": "胡翼龙，宋代词人。生卒年不详。巽龙字伯雨，号蒙泉，庐陵（今江西吉安）人。淳祐十年（1250）进士。主要文学成就在词，现存世十余首词。"
  },
  "tags": []
}