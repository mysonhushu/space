{
  "id": 24349,
  "star": 1,
  "name": "楚州盐壒古墙望海",
  "dynasty": "唐代",
  "content": "混沌本冥冥，泄为洪川流。雄哉大造化，万古横中州。 <br> 我从西北来，登高望蓬丘。阴晴乍开合，天地相沉浮。 <br> 长风卷繁云，日出扶桑头。水净露鲛室，烟销凝蜃楼。 <br> 时来会云翔，道蹇即津游。明发促归轸，沧波非宿谋。",
  "poet": {
    "id": 3083,
    "star": 0,
    "name": "长孙佐辅",
    "desc": "长孙佐辅，唐，（约公元七九四年前后在世）字不详，朔方人。生卒年均不详，约唐德宗贞元中前后在世。累举进士不第，放荡不羁。弟公辅为吉州刺史，遂往依之。后终不仕。佐辅有诗集号古调集，《全唐诗》存其诗17首。"
  },
  "tags": []
}