{
  "id": 68582,
  "star": 1,
  "name": "意难忘",
  "dynasty": "宋代",
  "content": "清泪如铅。叹咸阳送远，露冷铜仙。岩花纷堕雪，津柳暗生烟。寒食後，暮江边。草色更芊芊。四十年，留春意绪，不似今年。 <br> 山阴欲棹归船。暂停杯雨外，舞剑灯前。重逢应未卜，此别转堪怜。凭急管，倩繁弦。思苦调难传。望故乡，都将往事，付与啼鹃。",
  "poet": {
    "id": 1463,
    "star": 0,
    "name": "范曦文",
    "desc": "[约公元一二七九年前后在世]字景文，号药庄，钱唐人。生卒年均不详，约宋末前后在世。太学生，成淳二年，（公元一二六六年）与叶李等上书劾贾似道，似道文致其泥金饰斋，窜禹州。入元，程剧夫荐蔚曦文与赵孟頫于朝，孟应诏，曦文刘迄不受职。（绝妙好词笺云“以程钜夫荐，卷江浙懦学提转长兴丞”此从四库提要）流寓无锡以终。曦文著药庄废稿，又有对床夜话五卷，《四库总目》传于世。"
  },
  "tags": []
}