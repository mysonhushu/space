{
  "id": 67628,
  "star": 1,
  "name": "满庭芳",
  "dynasty": "宋代",
  "content": "良月霜清，小春寒浅，瑞庭蓂荚双飞。岭梅香度，初发向南枝。此际高门袭庆，真金降、金璧生辉。传瀛海向歆父子，相继大名垂。广寒，山藉在，笔驱造化，夕照虹霓。暂徘徊、莲幕名誉交驰。行继夔龙步武，蓬山静、玉宇春迟。当清夜，神交大一，相对熟青藜。",
  "poet": {
    "id": 0,
    "star": 0,
    "name": "鲷阳居士"
  },
  "tags": []
}