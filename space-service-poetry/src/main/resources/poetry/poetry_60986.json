{
  "id": 60986,
  "star": 1,
  "name": "水调歌头",
  "dynasty": "宋代",
  "content": "堪笑廛中客，都总是迷流。冤家缠缚，算来不是你风流。不解去寻活路，只是担枷负锁，不肯放教休。三万六千日，受尽百年忧。 <br> 得人身，休蹉过，急须修。乌飞兔走刹那，又是死临头。只这眼前快乐，难免无常两字，何似出尘囚。炼就金丹去，万劫自逍遥。",
  "poet": {
    "id": 410,
    "star": 0,
    "name": "葛长庚",
    "image": "http://img.gushiwen.org/authorImg/gechanggeng.jpg",
    "desc": "白玉蟾(公元1194 - ?；现学界对其卒年尚有多种说法；)本姓葛，名长庚。为白氏继子，故又名白玉蟾。字如晦、紫清、白叟，号海琼子、海南翁、武夷散人、神霄散吏。南宋时人，祖籍福建闽清，生于琼州（今海南琼山）人，一说福建闽清人。幼聪慧，谙九经，能诗赋，长于书画，曾举童子科。及长，因“任侠杀人，亡命至武夷”。"
  },
  "tags": []
}