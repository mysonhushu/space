{
  "id": 2696,
  "star": 4,
  "name": "杂诗五首",
  "dynasty": "唐代",
  "content": "孤桐亦胡为，百尺傍无枝。疏阴不自覆，修干欲何施。 <br> 高冈地复迥，弱植风屡吹。凡鸟已相噪，凤凰安得知。 <br> 萝茑必有托，风霜不能落。酷在兰将蕙，甘从葵与藿。 <br> 运命虽为宰，寒暑自回薄。悠悠天地间，委顺无不乐。 <br> 良辰不可遇，心赏更蹉跎。终日块然坐，有时劳者歌。 <br> 庭前揽芳蕙，江上托微波。路远无能达，忧情空复多。 <br> 湘水吊灵妃，斑竹为情绪。汉水访游女，解佩欲谁与。 <br> 同心不可见，异路空延伫。浦上青枫林，津傍白沙渚。 <br> 行吟至落日，坐望只愁予。神物亦岂孤，佳期竟何许。 <br> 木直几自寇，石坚亦他攻。何言为用薄，而与火膏同。 <br> 物类有固然，谁能取径通。纤纤良田草，靡靡唯从风。 <br> 日夜沐甘泽，春秋等芳丛。生性苟不夭，香臭谁为中。 <br> 道家贵至柔，儒生何固穷。终始行一意，无乃过愚公。",
  "poet": {
    "id": 691,
    "star": 0,
    "name": "张九龄",
    "image": "http://img.gushiwen.org/authorImg/zhangjiuling.jpg",
    "desc": "张九龄(678-740) : 唐开元尚书丞相，诗人。字子寿，一名博物，汉族，韶州曲江（今广东韶关市）人。长安年间进士。官至中书侍郎同中书门下平章事。后罢相，为荆州长史。诗风清淡。有《曲江集》。他是一位有胆识、有远见的著名政治家、文学家、诗人、名相。他忠耿尽职，秉公守则，直言敢谏，选贤任能，不徇私枉法，不趋炎附势，敢与恶势力作斗争，为“开元之治”作出了积极贡献。他的五言古诗，以素练质朴的语言，寄托深远的人生慨望，对扫除唐初所沿习的六朝绮靡诗风，贡献尤大。誉为“岭南第一人”。"
  },
  "tags": []
}