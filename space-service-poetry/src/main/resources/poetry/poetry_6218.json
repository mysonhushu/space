{
  "id": 6218,
  "star": 1,
  "name": "贻余处士",
  "dynasty": "唐代",
  "content": "故园至新浦，遥复未百里。北望是他邦，纷吾即游士。 <br> 潮来津门启，罢楫信流水。客意乃成欢，舟人亦相喜。 <br> 迟迟菱荇上，泛泛菰蒲里。渐闻商旅喧，犹见凫鹥起。 <br> 市亭忽云构，方物如山峙。吴王昔丧元，隋帝又灭祀。 <br> 停舻一以眺，太息兴亡理。秋苑故池田，宫门新柳杞。 <br> 我行苦炎月，乃及清昊始。此地日逢迎，终思隐君子。 <br> 莫言异舒卷，形音在心耳。",
  "poet": {
    "id": 22,
    "star": 0,
    "name": "储光羲",
    "image": "http://img.gushiwen.org/authorImg/chuguangxi.jpg",
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。"
  },
  "tags": []
}