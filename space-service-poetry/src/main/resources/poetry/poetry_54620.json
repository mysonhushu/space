{
  "id": 54620,
  "star": 2,
  "name": "浪淘沙（即事）",
  "dynasty": "宋代",
  "content": "草圣与诗余。清韵谁如。生绡团扇倩谁书。月湛素华天似水，深院凉初。 <br> 人散晚钟疏。后约还虚。良宵忍放枕鸾孤。要得相逢除是梦，有梦来无。",
  "poet": {
    "id": 1223,
    "star": 0,
    "name": "仲并",
    "desc": "约公元一一四七年前后在世]字弥性，江都（今江苏扬州）人。生卒年均不详，约宋高宗绍兴中前后在世。幼好学强记，其母尝屏其所观书，几上仅余台历一册，明旦默记，纤悉不误。高宗绍兴二年（一一三二）进士，调平江府学教授。五年，通判湖州。七年，以张浚荐召至阙，为秦桧所阻，出通判镇江府。十六年，为言者所劾，降二官（《建炎以来系年要录》卷一五五），自是闲退二十年。孝宗隆兴元年（一一六三），擢光禄丞，晚知蕲州。"
  },
  "tags": []
}