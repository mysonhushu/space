{
  "id": 72701,
  "star": 1,
  "name": "赵文敏书洛神赋",
  "dynasty": "元代",
  "content": "当年子敬洛神赋，欧褚临摹不知数。<br>世人惟重十三行，真赝难分争抵捂。<br>赵公书法宗二王，手写全篇复前古。<br>上追黄庭下乐毅，善刻唐临俱未许。<br>残编断简久脱略，赵璧随珠获全睹。<br>宓妃夜走天吴奔，骊龙腾骧老蛟舞。<br>人间欲见不易得，往往收藏秘天府。<br>江南故家多好事，一纸宁论白金估。<br>临池墨笔尽飞动，贯月虹光夜吞吐。<br>愿加十袭重珍护，却恐雷霆来下取。",
  "poet": {
    "id": 977,
    "star": 0,
    "name": "唐珙",
    "desc": "唐珙，字温如，元末明初诗人，会稽山阴（今浙江绍兴）人。其父南宋义士、词人唐珏在至元中与林景熙收拾宋陵遗骨，重新安葬，并植冬青为识。在乡里以诗知名，但所作传世不多。生平仅略见于《御选元诗》卷首《姓名爵里》 、《元诗选补遗》小传。"
  },
  "tags": []
}