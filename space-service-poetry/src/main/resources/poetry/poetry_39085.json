{
  "id": 39085,
  "star": 2,
  "name": "经故广平员外旧宅",
  "dynasty": "唐代",
  "content": "门巷萧条引涕洟，遗孤三岁著麻衣。绿杨树老垂丝短， <br> 翠竹林荒著笋稀。结社僧因秋朔吊，买书船近葬时归。 <br> 平生欲献匡君策，抱病犹言未息机。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}