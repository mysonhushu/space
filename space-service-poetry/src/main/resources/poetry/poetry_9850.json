{
  "id": 9850,
  "star": 2,
  "name": "怀素上人草书歌（一本作王邕诗，今从统签另编）",
  "dynasty": "唐代",
  "content": "衡阳双峡插天峻，青壁巉巉万馀仞。此中灵秀众所知， <br> 草书独有怀素奇。怀素身长五尺四，嚼汤诵咒吁可畏。 <br> 铜瓶锡杖倚闲庭，斑管秋毫多逸意。或粉壁，或彩笺， <br> 蒲葵绢素何相鲜。忽作风驰如电掣，更点飞花兼散雪。 <br> 寒猿饮水撼枯藤，壮士拔山伸劲铁。 <br> 君不见张芝昔日称独贤，君不见近日张旭为老颠。 <br> 二公绝艺人所惜，怀素传之得真迹。峥嵘蹙出海上山， <br> 突兀状成湖畔石。一纵又一横，一欹又一倾。 <br> 临江不羡飞帆势，下笔长为骤雨声。我牧此州喜相识， <br> 又见草书多慧力。怀素怀素不可得，开卷临池转相忆。",
  "poet": {
    "id": 0,
    "star": 0,
    "name": "王zr"
  },
  "tags": []
}