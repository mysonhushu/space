{
  "id": 24166,
  "star": 1,
  "name": "南至日隔仗望含元殿炉香",
  "dynasty": "唐代",
  "content": "冕旒初负扆，卉服尽朝天。旸谷初移日，金炉渐起烟。 <br> 芬馨流远近，散漫入貂蝉。霜仗凝逾白，朱栏映转鲜。 <br> 始看浮阙在，稍见逐风迁。为沐皇家庆，来瞻羽卫前。",
  "poet": {
    "id": 2111,
    "star": 0,
    "name": "裴次元",
    "desc": "裴次元，贞元中第进士。元和中，为福州刺史、河南尹、终江西观察使。诗词四首。"
  },
  "tags": []
}