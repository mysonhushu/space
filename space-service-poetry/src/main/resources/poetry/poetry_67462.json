{
  "id": 67462,
  "star": 1,
  "name": "忆旧游",
  "dynasty": "宋代",
  "content": "念区区远宦，带月侵晨，燃烛中宵。有昔曾游遍，过三湘下浙，二水通潇。小舟暂辍兰棹，赢马复鞭摇。但旧日雄图，平生壮气，往往潜消。 <br> 迢迢。向年事，记艳质平堤，曾共听镳。醉□游沙市，被疏狂伴侣，期暮相招。怎知后约难再，牛女隔星桥。待远结双成，他时去窃千岁桃。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}