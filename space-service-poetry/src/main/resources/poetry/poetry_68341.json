{
  "id": 68341,
  "star": 1,
  "name": "大酺（和须溪春寒）",
  "dynasty": "宋代",
  "content": "唱古荼コ，新荷叶，谁向重帘深处。东风三十六，向园林都过，余寒犹妒。公子狐裘，佳人翠袖，怎见此时情否。天上知音杳，怪参差律吕，世间多误。记画扇题诗，单衣试酒，梦归泥絮。 <br> 嗟春如逆旅。送无路、远涉前无渡。回首住、凌波亭馆，待月楼台，满身花气凝香雾。度入南薰去。留燕伴、不教迟暮。但一点、芳心苦。生怕摇落，分付荷房收贮。晚妆又随过雨。",
  "poet": {
    "id": 1925,
    "star": 0,
    "name": "颜奎",
    "desc": "颜奎（1234—1308），南宋末遗民词人。字子瑜，号吟竹，太和（今江西泰和县）人。端平元年（1234）生，至大元年（1308）卒。《全宋词》存其词8首。"
  },
  "tags": []
}