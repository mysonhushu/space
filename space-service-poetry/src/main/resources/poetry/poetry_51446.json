{
  "id": 51446,
  "star": 1,
  "name": "清平乐（送贾耘老、盛德常还郡。时饮官酒于东堂，二君许复过此）",
  "dynasty": "宋代",
  "content": "杏花时候。庭下双梅瘦。天上流霞凝碧袖。起舞与君为寿。 <br> 两桥风月同来。东堂且没尘埃。烟艇何时重理，更凭风月相催。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}