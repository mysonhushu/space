{
  "id": 61940,
  "star": 1,
  "name": "水调歌头（戊午初度自寿）",
  "dynasty": "宋代",
  "content": "问讯中秋月，瞥见一眉弯。婆娑桂影、今年又向桂林看。蓬矢桑弧初度，罗带玉簪旧识，俯仰十年间。记得老坡语，颓景薄西山。 <br> 碧虚人，应笑我，已苍颜。岁寒耿耿，不改惟有寸心丹。目断风涛万里，梦绕烟霞一壑，老矣甚时闲。不愿酒泉郡，愿入玉门关。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}