{
  "id": 44745,
  "star": 1,
  "name": "谢虚中寄新诗",
  "dynasty": "唐代",
  "content": "旧友一千里，新诗五十篇。此文经大匠，不见已多年。 <br> 趣极同无迹，精深合自然。相思把行坐，南望隔尘烟。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}