{
  "id": 30290,
  "star": 3,
  "name": "塞下曲二首",
  "dynasty": "唐代",
  "content": "旌旗倒北风，霜霰逐南鸿。夜救龙城急，朝焚虏帐空。 <br> 骨销金镞在，鬓改玉关中。却想羲轩氏，无人尚战功。 <br> 广漠云凝惨，日斜飞霰生。烧山搜猛兽，伏道击回兵。 <br> 风折旗竿曲，沙埋树杪平。黄云飞旦夕，偏奏苦寒声。",
  "poet": {
    "id": 465,
    "star": 0,
    "name": "马戴",
    "image": "http://img.gushiwen.org/authorImg/madai.jpg",
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。"
  },
  "tags": []
}