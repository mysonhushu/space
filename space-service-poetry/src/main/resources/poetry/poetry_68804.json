{
  "id": 68804,
  "star": 1,
  "name": "琐窗寒",
  "dynasty": "宋代",
  "content": "细雨收尘，轻寒弄日，柳丝掠道。桃边杏处，犹记玉骢曾到。对东风、回首旧游，香销艳歇无音耗。怅佳人、有约难来，绿遍满庭芳草。 <br> 愁抱。沈吟久，翠珥金钿，为何人好。回文细字，尘暗当年纤缟。倚阑干、斜阳又西，欢期易失春易老。待何时、再觅珍丛，共把清尊倒。",
  "poet": {
    "id": 2850,
    "star": 0,
    "name": "萧允之",
    "desc": "萧允之，号竹屋，宋代女词人。"
  },
  "tags": []
}