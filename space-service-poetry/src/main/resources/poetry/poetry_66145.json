{
  "id": 66145,
  "star": 5,
  "name": "江神子（晚泊分水）",
  "dynasty": "宋代",
  "content": "秋风袅袅夕阳红。晚烟浓。暮云重。万叠青山，山外叫孤鸿。独上高楼三百尺，凭玉楯，睇层空。人间日月去匆匆。碧梧桐。又西风。北去南来，销尽几英雄。掷下玉尊天外去，多少事，不言中。",
  "poet": {
    "id": 2555,
    "star": 0,
    "name": "黄铢",
    "desc": "黄铢（1131～1199）字子厚，号谷城，建安（今福建建瓯）人。徙居崇安。其母为孙道绚，少师事刘子翚，与朱熹为同门友。以科举失意，遂隐居不仕。理宗庆元五年卒，年六十九。著有《谷城集》五卷。事见《晦庵集》卷七六《黄子厚诗序》、卷八七《祭黄子厚文》，《宋元学案》卷四三有传。"
  },
  "tags": []
}