{
  "id": 24494,
  "star": 1,
  "name": "享惠昭太子庙乐章",
  "dynasty": "唐代",
  "content": "既洁酒醴，聿陈熟腥。肃将震念，昭格储灵。 <br> 展矣礼典，薰然德馨。愔愔管磬，亦具是听。",
  "poet": {
    "id": 1670,
    "star": 0,
    "name": "李逢吉",
    "desc": "李逢吉，字虚舟，系出陇西。父颜，有锢疾，逢吉自料医剂，遂通方书。举明经，又擢进士第。范希朝表为振武掌书记，荐之德宗，拜左拾遗。元和时，迁给事中、皇太子侍读。改中书舍人，知礼部贡举。未已事，拜门下侍郎、同中书门下平章事。诏礼部尚书王播署榜。李逢吉才思俊丽,能文工诗曾与令狐楚同编者名《断金集》，今存八首。"
  },
  "tags": []
}