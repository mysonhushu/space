{
  "id": 851,
  "star": 1,
  "name": "郊庙歌辞。享太庙乐章。钧天舞",
  "dynasty": "唐代",
  "content": "承天抚箓，纂圣登皇。遐清万宇，仰协三光。 <br> 功成日用，道济时康。璇图载永，宝历斯昌。 <br> 日月扬晖，烟云烂色。河岳修贡，神祇效职。 <br> 舜风攸偃，尧曦先就。睿感通寰，孝思浃宙。 <br> 奉扬先德，虔遵曩狩。展义天扃，飞英云岫。 <br> 化逸王表，神凝帝先。乘云厌俗，驭日登玄。",
  "poet": {
    "id": 0,
    "star": 0,
    "name": "佚名"
  },
  "tags": []
}