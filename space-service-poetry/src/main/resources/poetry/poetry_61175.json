{
  "id": 61175,
  "star": 2,
  "name": "贺新郎（二鹤）",
  "dynasty": "宋代",
  "content": "家有仙禽二。早追随、先生杖屦，互乡童子。旦旦池边三薰沐，夜夜山中警睡。且伴我、人间游戏。此老生平哀大陆，到未梢、始忆华亭唳。评往事，败佳思。 <br> 古云鹤算谁能纪。叹归来、山川如故，人民非是。但愿主君高飞去，莫爱乘轩禄位。更赛过、令威千岁。假使焦山真羽化，待华阳贞逸铭方瘗。我拍手，渠展翅。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}