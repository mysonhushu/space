{
  "id": 60627,
  "star": 1,
  "name": "过秦楼",
  "dynasty": "宋代",
  "content": "柳拂鹅黄，草揉螺黛，院落雨痕才断。蜂须雾湿，燕嘴泥融，陌上细风频扇。多少艳景关心，长苦春光，疾如飞箭。对东风忍负，西园清赏，翠深香远。 <br> 空暗忆、醉走铜驼，闲敲金革登，倦迹素衣尘染。因花瘦觉，为酒情钟，绿鬓几番催变。何况逢迎向人，眉黛供愁，娇波回倩。料相思此际，浓似飞红万点。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}