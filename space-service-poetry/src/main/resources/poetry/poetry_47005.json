{
  "id": 47005,
  "star": 1,
  "name": "永嘉经谢公石门山作",
  "dynasty": "唐代",
  "content": "绵境经耳目，未尝旷跻登。一窥石门险，再涤心神懵。 <br> 洞壑閟金涧，欹崖盘石楞。阴潭下幂幂，秀岭上层层。 <br> 千丈瀑流蹇，半溪风雨縆.兴馀志每惬，心远道自弘。 <br> 乘轺广储峙，祗命愧才能。辍棹周气象，扪条历骞崩。 <br> 忽如生羽翼，恍若将起腾。谢客今已矣，我来谁与朋。",
  "poet": {
    "id": 950,
    "star": 0,
    "name": "郭密之",
    "desc": "玄宗开元十九年(731)高适北游蓟门，曾拜访王昌龄、郭密之，留诗去。天宝八年(749)任诸暨令，建义津桥，筑放生湖，溉田2000余顷，便利百姓。事迹见阮元《两浙金石志》卷二。郭诗刻在浙江青田县石门洞磨崖上，其诗“古淡近选体”（钱大昕《十驾斋养新录》卷一五）。《全唐诗》存诗1首，《全唐诗外编》补收诗1首。"
  },
  "tags": []
}