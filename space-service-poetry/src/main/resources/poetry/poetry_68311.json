{
  "id": 68311,
  "star": 2,
  "name": "忆旧游",
  "dynasty": "宋代",
  "content": "乍梅黄雨过，偏倚层楼，时舞垂杨。暗绿知谁换，似烟浓雾薄，望眼偏妨。昔人画鷁无数，相引入横塘。纵细切香蒲，重开绛蕊，懒向清觞。 <br> 凄凉。旧游地，谩赋减兰成，才退周郎。总把芳辰误，念纱窗深静，冰簟流光。凤笺试写新句，青羽碧天长。又隐隐城头，随风断角斜照黄。",
  "poet": {
    "id": 0,
    "star": 0,
    "name": "黄廷璹"
  },
  "tags": []
}