{
  "id": 4569,
  "star": 1,
  "name": "陪幸韦嗣立山庄应制（一作宋之问诗）",
  "dynasty": "唐代",
  "content": "枢掖调梅暇，林园种槿初。入朝荣剑履，退食偶琴书。 <br> 地隐东岩室，天回北斗车。旌门临窈窕，辇道属扶疏。 <br> 云罕明丹谷，霜笳彻紫虚。水疑投石处，溪似钓璜馀。 <br> 帝泽颁卮酒，人欢颂里闾。一承黄竹咏，长奉白茆居。",
  "poet": {
    "id": 1865,
    "star": 0,
    "name": "李乂",
    "desc": "（公元六四七年至七一四年）字尚真，（旧唐书作本名尚真。此从新唐书）赵州房子人（今河北邢台市临城县人）。生于唐太宗贞观二十一年，卒于玄宗开元二年，年六十八岁。少孤。年十二，工属文，与兄尚一，（官至清源尉，早卒）尚贞（官至博州刺史）俱以文章见称。举进士，累调万年尉。长安三年，（公元七o三年）擢监察御史，劾奏无避。景龙初，（公元七o七年）迁中书舍人，修文馆学士。乂著有文集五卷，《两唐书志》又与兄尚一、尚贞同为一集，号为李氏花萼集，凡二十卷，并行于世。"
  },
  "tags": []
}