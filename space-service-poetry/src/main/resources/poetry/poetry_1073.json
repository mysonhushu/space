{
  "id": 1073,
  "star": 1,
  "name": "郊庙歌辞。晋昭德成功舞歌。昭德舞歌二首",
  "dynasty": "唐代",
  "content": "圣代修文德，明庭举旧章。两阶陈羽籥，万舞合宫商。 <br> 剑佩森鸳鹭，箫韶下凤凰。我朝青史上，千古有辉光。 <br> 淮海干戈戢，朝廷礼乐施。白驹皆就絷，丹凤复来仪。 <br> 德备三苗格，风行万国随。小臣同百兽，率舞贺昌期。",
  "poet": {
    "id": 0,
    "star": 0,
    "name": "佚名"
  },
  "tags": []
}