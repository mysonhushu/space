{
  "id": 13614,
  "star": 2,
  "name": "咏宣州笔",
  "dynasty": "唐代",
  "content": "寒竹惭虚受，纤毫任几重。影端缘守直，心劲懒藏锋。 <br> 落纸惊风起，摇空见露浓。丹青与文事，舍此复何从。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}