{
  "id": 60604,
  "star": 1,
  "name": "西平乐",
  "dynasty": "宋代",
  "content": "倦踏征尘，厌驱匹马，凝望故国犹赊。孤馆今宵，乱山何许，平林漠漠烟遮。怅过眼光阴似瞬，回首欢娱异昔，流年迅景，霜风败苇惊沙。无奈轻离易别，千里意，制泪独长嗟。 <br> 绮窗人远，青门信杳，叙影何时，重见云斜。空怨忆、吹箫韵曲，旋锦回文，想像宫商蠹损，机杼生尘，谁为新装晕素华。那信自怜，悠扬梦蝶，浮没书鳞，纵有心情，尽为相思，争如傍早归家。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}