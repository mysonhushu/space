{
  "id": 66383,
  "star": 2,
  "name": "六州歌头（吊武穆鄂王忠烈庙）",
  "dynasty": "宋代",
  "content": "高皇神武，善驾驭豪英。攘北狄，驱群盗，命天膺。救苍生。奈梦绕沙漠，隔温清，屈和好，召大将，归兵柄，列枢庭。公指汴京。威已振河洛，不顾身烹。失一时机会，嗟左衽吾民。痛岳家军。孰扶倾。 <br> 久沉冤愤，七十载，还复遇，帝王真。表遗烈，锡王号，日照临。激士心。始认安刘计，宁祸己，是忠臣。我乘传，访壁垒，想精明。英气凛然若在，仍题扁、昭揭天恩。笑原头芳草，一死不能春。交怨人神。",
  "poet": {
    "id": 0,
    "star": 0,
    "name": "李谌"
  },
  "tags": []
}