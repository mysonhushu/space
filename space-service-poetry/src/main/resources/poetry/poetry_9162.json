{
  "id": 9162,
  "star": 2,
  "name": "李陵别苏武",
  "dynasty": "唐代",
  "content": "汉武爱边功，李陵提步卒。转战单于庭，身随汉军没。 <br> 李陵不爱死，心存归汉阙。誓欲还国恩，不为匈奴屈。 <br> 身辱家已无，长居虎狼窟。胡天无春风，虏地多积雪。 <br> 穷阴愁杀人，况与苏武别。发声天地哀，执手肺肠绝。 <br> 白日为我愁，阴云为我结。生为汉宫臣，死为胡地骨。 <br> 万里长相思，终身望南月。",
  "poet": {
    "id": 2258,
    "star": 0,
    "name": "刘湾",
    "desc": "刘湾，[唐]（约公元七四九年前后在世）字灵源，西蜀人，一作彭城（今江苏徐州）人。生卒年均不祥，约唐玄宗天宝中前后在世。工诗。天宝进士。禄山之乱，以侍御史居衡阳，与元结相友善。湾所作诗，今存于全唐诗者，仅六首。"
  },
  "tags": []
}