{
  "id": 68074,
  "star": 1,
  "name": "贺新郎（忆鹤）",
  "dynasty": "宋代",
  "content": "苍藓黏溪路。帐山君、翛然羽化，梦魂何许。曾约秋云萦客袖，舞傍吟皋砚坞。矫清唳、裂穿云宇。江碧空濛无处问，问孤山、梅底人知否。烟夜永，耿心语。 <br> 瑶华一去成幽阻。倚修篁、抱琴愁绝，天寒日幕。城郭悲歌华表恨，此事销凝千古。有招隐、小山能赋。蕙帐空兮谁夜怨，算课骚、读易俱凄楚。步深窈，堕松露。",
  "poet": {
    "id": 0,
    "star": 0,
    "name": "刘子才"
  },
  "tags": []
}