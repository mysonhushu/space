{
  "id": 12990,
  "star": 2,
  "name": "寄陇右严判官",
  "dynasty": "唐代",
  "content": "副相西征重，苍生属望晨。还同周薄伐，不取汉和亲。 <br> 虏阵摧枯易，王师决胜频。高旗临鼓角，太白静风尘。 <br> 赤狄争归化，青羌已请臣。遥传阃外美，盛选幕中宾。 <br> 玉剑光初发，冰壶色自真。忠贞期报主，章服岂荣身。 <br> 边草含风绿，征鸿过月新。胡笳长出塞，陇水半归秦。 <br> 绝漠多来往，连年厌苦辛。路经西汉雪，家掷后园春。 <br> 谁念烟云里，深居汝颍滨。一丛黄菊地，九日白衣人。 <br> 松叶疏开岭，桃花密映津。缣书若有寄，为访许由邻。",
  "poet": {
    "id": 506,
    "star": 0,
    "name": "刘方平",
    "image": "http://img.gushiwen.org/authorImg/liufangping.jpg",
    "desc": "刘方平(758年前后在世)，唐朝河南洛阳人。匈奴族。天宝前期曾应进士试，又欲从军 ，均未如意，从此隐居颍水、汝河之滨，终生未仕。与皇甫冉、元德秀、李颀、严武为诗友，为薪颖士赏识。工诗，善画山水。其诗多咏物写景之作，尤擅绝句，其诗多写闺情、乡思，思想内容较贫弱，但艺术性较高，善于寓情于景，意蕴无穷。其《月夜》 、《春怨》、《新春》、《秋夜泛舟》等都是历来为人传诵的名作。"
  },
  "tags": []
}