{
  "id": 14445,
  "star": 1,
  "name": "酬孟十二新居见寄",
  "dynasty": "唐代",
  "content": "大道本夷旷，高情亦冲虚。因随白云意，偶逐青萝居。 <br> 青萝纷蒙密，四序无惨舒。馀清濯子襟，散彩还吾庐。 <br> 去岁登美第，策名在公车。将必继管萧，岂惟蹑应徐。 <br> 首夏尚清和，残芳遍丘墟。褰帏荫窗柳，汲井滋园蔬。 <br> 达者贵知心，古人不愿馀。爱君蒋生径，且著茂陵书。",
  "poet": {
    "id": 1906,
    "star": 0,
    "name": "陆长源",
    "desc": "[唐]（?至七九九）字泳，吴（今江苏苏州）人，官至御史中丞，宣武司马，善书法，行书代表作《玄林禅师碑》。贞元中，长源为汝州刺史，以股仲容书流杯亭侍宴诗绝代之宝，乃为之造亭立碑，自记其事于碑阴。"
  },
  "tags": []
}