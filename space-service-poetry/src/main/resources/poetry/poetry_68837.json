{
  "id": 68837,
  "star": 2,
  "name": "水龙吟（春梦）",
  "dynasty": "宋代",
  "content": "日高深院无人，杨花扑帐春云暖。回文未就，停针不语，绣床倚遍。翠被笼香，绿鬟坠腻，伤春成怨。尽云山烟水，柔情一缕，又暗逐、金鞍远。鸾佩相逢甚处，似当年、刘郎仙苑。凭肩后约，画眉新巧，从来未惯。枕落钗声，帘开燕语，风流云散。甚依稀难记，人间天上，有缘重见。",
  "poet": {
    "id": 157,
    "star": 0,
    "name": "曾允元",
    "image": "http://img.gushiwen.org/authorImg/zengyunyuan.jpg",
    "desc": "曾允元字舜卿，号鸥江，元江西太和人，生平不详。曾允元，宋代词人，名作《水龙吟》流传很广；《词综》卷二八谓其字舜卿，疑将曾揆之字误作允元之字。《元草堂诗馀》卷中入选其词4首，《全宋词》据以录入。"
  },
  "tags": []
}