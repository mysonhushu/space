{
  "id": 68514,
  "star": 4,
  "name": "水调歌头（冬至）",
  "dynasty": "宋代",
  "content": "候应黄钟动，吹出白葭灰。五云重压头，潜蛰地中雷。莫道希声妙寂，嶰竹雄鸣合凤，九寸律初裁。欲识天心处，请问学颜回。 <br> 冷中温，穷时达，信然哉。彩云山外如画，送上笔尖来。一气先通关窍，万物旋生头角，谁合又谁开。官路春光早，箫落数枝梅。",
  "poet": {
    "id": 2338,
    "star": 0,
    "name": "汪宗臣",
    "desc": "号紫岩，婺源（今属江西）人。嘉熙三年（1239）生。咸淳二年（1266），中亚选，入元不仕。至顺元年（1330）卒，年九十二。有《紫岩集》，已佚。事见《新安文献志》卷八七《紫岩先生汪公宗臣行状》。今存诗十三首，《全宋词》录其词4首。"
  },
  "tags": []
}