{
  "id": 66949,
  "star": 1,
  "name": "鹧鸪天（怨别）",
  "dynasty": "宋代",
  "content": "一径萧条落叶深。离肠凄断月明砧。征鸿送恨连云起，促织惊秋傍砌吟。 <br> 风悄悄，夜沈沈。鸳机坐冷晓霜侵。挑成锦字心相向，未必君心似妾心。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}