{
  "id": 13285,
  "star": 1,
  "name": "千里思",
  "dynasty": "唐代",
  "content": "渭水通胡苑，轮台望汉关。帛书秋海断，锦字夜机闲。 <br> 旅梦虫催晓，边心雁带还。惟馀两乡思，一夕度关山。",
  "poet": {
    "id": 2038,
    "star": 0,
    "name": "郑锡",
    "desc": "[唐]郑锡，登宝应进士第。宝历间，为礼部员外。诗风朴实，擅长五律，《全唐诗》存诗十首。有传世名句“河清海晏，时和岁丰” ，此句出自其《日中有王子赋》。"
  },
  "tags": []
}