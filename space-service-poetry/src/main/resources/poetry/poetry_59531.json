{
  "id": 59531,
  "star": 1,
  "name": "鹊桥仙（雨中赏酴醿，次周监税韵）",
  "dynasty": "宋代",
  "content": "杯盘草草，园亭小小，不用罗帷锦幄。酴醿本是殿余春，更风雨、无端趱却。 <br> 有词可和，有棋可赌，杂以诙谐戏谑。闲时日日可遨嬉，又选甚，花开花落。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}