{
  "id": 51652,
  "star": 2,
  "name": "满庭芳",
  "dynasty": "宋代",
  "content": "疏木藏钟，轻烟笼角，几家帘幕灯光。暮砧声断，空壁锁寒浆。入袂西风阵阵，彻醉骨、都不胜凉。栏干外，依稀嫩竹，月色冷如霜。 <br> 仙乡。何处是，云深路杳，不念刘郎。但画桥流水，依旧垂杨。要见时时便是，一向价、只作寻常。争知道，愁肠泪眼，独自个重阳。",
  "poet": {
    "id": 293,
    "star": 0,
    "name": "沈蔚",
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。"
  },
  "tags": []
}