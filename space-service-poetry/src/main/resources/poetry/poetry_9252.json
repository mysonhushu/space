{
  "id": 9252,
  "star": 1,
  "name": "送颜平原",
  "dynasty": "唐代",
  "content": "天子念黎庶，诏书换诸侯。仙郎授剖符，华省辍分忧。 <br> 置酒会前殿，赐钱若山丘。天章降三光，圣泽该九州。 <br> 吾兄镇河朔，拜命宣皇猷。驷马辞国门，一星东北流。 <br> 夏云照银印，暑雨随行輈.赤笔仍在箧，炉香惹衣裘。 <br> 此地邻东溟，孤城吊沧洲。海风掣金戟，导吏呼鸣驺。 <br> 郊原北连燕，剽劫风未休。鱼盐隘里巷，桑柘盈田畴。 <br> 为郡岂淹旬，政成应未秋。易俗去猛虎，化人似驯鸥。 <br> 苍生已望君，黄霸宁久留。",
  "poet": {
    "id": 113,
    "star": 0,
    "name": "岑参",
    "image": "http://img.gushiwen.org/authorImg/cencan.jpg",
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。"
  },
  "tags": []
}