{
  "id": 68096,
  "star": 1,
  "name": "沁园春（为叔父云溪主人寿）",
  "dynasty": "宋代",
  "content": "数遍时贤，谁似云溪，未老得闲。自抽身州县，归体旧隐，灰心名利，跳出尘寰。卸却朝衣，笑拈拄杖，日在花阴竹径间。身轻健，任高眼晏起，渴饮饥餐。 <br> 垂弧猛省当年。且约住春风开寿筵。况园亭池馆，新奇佳丽，弟兄子侄，歌笑团栾。绿鬓朱颜，纶巾羽扇，做个人间长寿仙。霞觞举，愿年年今日，长对南山。",
  "poet": {
    "id": 323,
    "star": 0,
    "name": "张绍文",
    "desc": "张绍文（生卒年不详）字庶成，润州（今江苏镇江）人。张榘之子。《江湖后集》卷一四载其词四首。"
  },
  "tags": []
}