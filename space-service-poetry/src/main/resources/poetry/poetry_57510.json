{
  "id": 57510,
  "star": 1,
  "name": "前调（赠维扬夏中玉）",
  "dynasty": "宋代",
  "content": "形胜访淮楚，骑鹤到扬州。春风十里帘幕，香霭小红楼。楼外长江今古，谁是济川舟楫，烟浪拍天浮。喜见紫芝宇，儒雅更风流。 <br> 气吞虹，才倚马，烂银钩。功名年少余事，雕鹗几横秋。行演丝纶天上，环倚玉皇香案，仙袂揖浮丘。落笔惊风雨，润色焕皇猷。",
  "poet": {
    "id": 541,
    "star": 0,
    "name": "杨冠卿",
    "desc": "杨冠卿（1138-？）南宋诗人，字梦锡，江陵（今属湖北）人，举进士，为九江戎司掾，又尝知广州，以事罢。晚寓临安。闭门不出，与姜夔等相倡和。冠卿才华清俊，四六尤流丽浑雅，淳熙十四年（1187），编有《群公词选》三卷（已佚），自序曰：“余漂流困踬，久客诸侯间……时有所撄拂，则取酒独酌，浩歌数阕，怡然自适，似不觉天壤之大，穷通之为殊途也。”著有《客亭类稿》十五卷。《彊村丛书》辑有《客亭乐府》一卷。《四库总目》传于世。"
  },
  "tags": []
}