{
  "id": 66308,
  "star": 1,
  "name": "酹江月（贺杨诚斋）",
  "dynasty": "宋代",
  "content": "郎星锦帐，忽翩然归访，南溪孤鹜。前日登高谁信道，寿酒重浮茱萸。风露杯寒，芙蓉帐冷，笑受长生箓。广寒宫殿，桂华应已新续。 <br> 不用翠倚红围，舞裙歌袖，共理称觞曲。只把文章千古事，留伴平生幽独。但使明年，鬓青长在，萱草春风绿。诸郎如许，转头百事都足。",
  "poet": {
    "id": 967,
    "star": 0,
    "name": "罗椿",
    "desc": "罗椿，字永年，自号就斋，永丰（令江西广丰）人。孝宗乾道三年（一一六七）始谒杨万里，为其高足。五年，应礼部试，累举不第。事见《诚斋集》卷七七《送罗永年序》、《鹤林玉露》卷二。"
  },
  "tags": []
}