{
  "id": 53860,
  "star": 1,
  "name": "点绛唇（圣节鼓子词）",
  "dynasty": "宋代",
  "content": "扇列红鸾，赭黄日色明金殿。御香葱茜。宝仗香风暖。 <br> 咫尺天颜，九奏朝阳管。群臣宴。醉霞凝面。午漏传宫箭。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}