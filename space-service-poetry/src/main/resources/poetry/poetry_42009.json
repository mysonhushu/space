{
  "id": 42009,
  "star": 1,
  "name": "经望湖驿",
  "dynasty": "唐代",
  "content": "大漠无屯云，孤峰出乱柳。前驱白登道，顾失飞狐口。 <br> 遥忆代王城，俯临恒山后。累累多古墓，寂寞为墟久。 <br> 岂不固金汤，终闻击铜斗。交欢初仗信，接宴翻贻咎。 <br> 埋宝贼夫人，磨笄伤彼妇。功成行且薄，义立名不朽。 <br> 莫慎纤微端，其何社稷守。身殁国遂亡，此立人君丑。",
  "poet": {
    "id": 1402,
    "star": 0,
    "name": "韦镒",
    "desc": "京兆万年（今陜西西安）人。武后时宰相韦待价之孙，梁州都督韦令仪之子。玄宗开元间登进士第，又以宏词登科，试判入高等。曾任京畿县尉。天宝初，曾充使监选黔中。历任礼部、吏部员外郎、中书舍人、给事中及礼部、吏部、户部侍郎。约卒于天宝末年，年49。"
  },
  "tags": []
}