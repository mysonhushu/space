{
  "id": 62157,
  "star": 1,
  "name": "措鱼儿（五羊郡圃筑壮猷堂落成）",
  "dynasty": "宋代",
  "content": "绕西园、粉笼千雉，镜池屏石天造。主人意匠工收拾，华屋落成闻早。输奂巧。望缥缈、五云深处移蓬岛。油幢羽葆。指貔虎长驱，鲸鲲网取，电走捷旗报。 <br> 铙吹发，回庑连屯饮犒。海山波静烟扫。纶巾萧散环珠履，春满绿杨芳草。人境好。是握穗五翁，福地无尘到。芝书在道。便整顿乾坤，经营万宇，栋国要元老。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}