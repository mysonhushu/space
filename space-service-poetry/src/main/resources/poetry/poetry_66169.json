{
  "id": 66169,
  "star": 1,
  "name": "鹧鸪天",
  "dynasty": "宋代",
  "content": "王母瑶池景物鲜。蟠桃华实不知年。天教把定春风笑，来作人间长寿仙。 <br> 披蕊笈，诵云篇。朝朝香之篆炉烟。只将清静为真乐，合住春秋岁八千。",
  "poet": {
    "id": 1060,
    "star": 0,
    "name": "崔敦礼",
    "desc": "敦礼，河北人。字仲由，本通州静海人，居溧阳。与弟敦诗同登绍兴三十年（1160）进士。历江宁尉、平江府教授、江东安抚司干官、诸王宫大小学教授。淳熙八年（1181）卒，官至宣教郎。有宫教集。爱溧阳山水，买田筑室居焉。其著作《刍言》编凡分三卷：上卷言政，中卷言行，下卷言学。"
  },
  "tags": []
}