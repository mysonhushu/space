{
  "id": 9161,
  "star": 2,
  "name": "云南曲",
  "dynasty": "唐代",
  "content": "百蛮乱南方，群盗如猬起。骚然疲中原，征战从此始。 <br> 白门太和城，来往一万里。去者无全生，十人九人死。 <br> 岱马卧阳山，燕兵哭泸水。妻行求死夫，父行求死子。 <br> 苍天满愁云，白骨积空垒。哀哀云南行，十万同已矣。",
  "poet": {
    "id": 2258,
    "star": 0,
    "name": "刘湾",
    "desc": "刘湾，[唐]（约公元七四九年前后在世）字灵源，西蜀人，一作彭城（今江苏徐州）人。生卒年均不祥，约唐玄宗天宝中前后在世。工诗。天宝进士。禄山之乱，以侍御史居衡阳，与元结相友善。湾所作诗，今存于全唐诗者，仅六首。"
  },
  "tags": []
}