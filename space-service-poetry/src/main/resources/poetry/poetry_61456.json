{
  "id": 61456,
  "star": 1,
  "name": "醉蓬莱（寿参政）",
  "dynasty": "宋代",
  "content": "正霜浮菊浅，露染枫深，九秋佳景。梅报南枝，一点和羹信。峻岳生申，太山瞻鲁，瑞启千年运。飞帛奎文，仪皇韶祉，明良相庆。 <br> 岁值丰登，道方开泰，塞骑尘收，海鲸波静。几斗■枢，仰三阶平正。保定乾坤，亲扶日月，万宇同歌咏。此寿彭珊，侔勋周召，致君尧舜。",
  "poet": {
    "id": 2073,
    "star": 0,
    "name": "刘子寰",
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。"
  },
  "tags": []
}