{
  "id": 4425,
  "star": 1,
  "name": "奉和圣制春中兴庆宫酺宴应制",
  "dynasty": "唐代",
  "content": "千龄逢启圣，万域共来威。庆接郊禋后，酺承农事稀。 <br> 御楼横广路，天乐下重闱。鸾凤调歌曲，虹霓动舞衣。 <br> 合声云上聚，连步月中归。物睹恩无外，神和道入微。 <br> 镐京陪乐饮，柏殿奉文飞。徒竭秋云影，何资春日晖。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}