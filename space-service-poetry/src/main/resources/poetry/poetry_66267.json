{
  "id": 66267,
  "star": 1,
  "name": "宴清都（饯明远兄县丞荣满赴调）",
  "dynasty": "宋代",
  "content": "疏柳无情绪。都不管、渡头行客欲去。犹依赖得，玉光万顷，为人留住。相从岁月如骛，叹回首、离歌又赋。更举目、斜照沉沉，西风剪剪秋墅。 <br> 君行定忆南池，歌筵舞地，花晨月午。八砖步日，三雍奏乐，送君云路。别情未抵遗爱，试听取、湖山共语。便可能、无意同倾，一尊露醑。",
  "poet": {
    "id": 1525,
    "star": 0,
    "name": "赵善扛",
    "desc": "赵善扛[约公元一一七四年前后在世]字文鼎，号解林居士。有人认为赵善扛里居及生卒年均不详，而中华诗词网介绍说：绍兴十一年（1141）生。曾守蕲州及处州。淳熙年间卒。赵善扛工诗词，所作颇多。花庵词选中录存他的词十四首。"
  },
  "tags": []
}