{
  "id": 24791,
  "star": 1,
  "name": "醉中赠崔膺",
  "dynasty": "唐代",
  "content": "与君兄弟匡岭故，与君相逢扬子渡。白浪南分吴塞云， <br> 绿杨深入隋宫路。隋家文物今虽改，舞馆歌台基尚在。 <br> 炀帝陵边草木深，汴河流水空归海。古今悠悠人自别， <br> 此地繁华终未歇。大道青楼夹翠烟，琼墀绣帐开明月。 <br> 与君一言两相许，外舍形骸中尔女。扬州歌酒不可追， <br> 洛神映箔湘妃语。白马黄金为身置，谁能独羡他人醉。 <br> 暂到香炉一夕间，能展愁眉百世事。君看白日光如箭， <br> 一度别来颜色变。早谋侯印佩腰间，莫遣看花鬓如霰。",
  "poet": {
    "id": 265,
    "star": 0,
    "name": "李涉",
    "desc": "李涉（约806年前后在世），唐代诗人。字不详，自号清溪子，洛（今河南洛阳）人。早岁客梁园，逢兵乱，避地南方，与弟李渤同隐庐山香炉峰下。后出山作幕僚。宪宗时，曾任太子通事舍人。不久，贬为峡州（今湖北宜昌）司仓参军，在峡中蹭蹬十年，遇赦放还，复归洛阳，隐于少室。文宗大和（827-835）中，任国子博士，世称“李博士”。著有《李涉诗》一卷。存词六首。"
  },
  "tags": []
}