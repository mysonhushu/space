{
  "id": 68044,
  "star": 1,
  "name": "醉蓬莱",
  "dynasty": "宋代",
  "content": "正朱明时候，院宇清和，庆逢佳节。梦应熊罴，尧蓂翻三叶。罗绮如云，寿杯争劝，竞起歌新阕。瑞气氤氲，祥云缭绕，玉炉频爇。 <br> 溪室封功，几多勋业，首冠今朝，一时英杰。得配侯门，岂不惭疏拙。彩凤和鸣，早膺荣擢。增盛斑衣列。福禄无穷，年过卫武，辉光阀阅。",
  "poet": {
    "id": 0,
    "star": 0,
    "name": "霍安人"
  },
  "tags": []
}