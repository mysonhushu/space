{
  "id": 51684,
  "star": 1,
  "name": "水调歌头",
  "dynasty": "宋代",
  "content": "下濑惊船驶，挥尘恐尊空。谁吹尺八寥亮，嚼徵更含宫。坐爱金波潋滟，影落蒲萄涨绿，夜漏尽移铜。回棹携红袖，一水带香浓。 <br> 坐中客，驰隽辨，语无同。青鞋黄帽，此乐谁肯换千钟。岩壑从来无主，风月故应长在，赏不待先容。羽化寻烟客，家有左仙翁。",
  "poet": {
    "id": 436,
    "star": 0,
    "name": "葛胜仲",
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。"
  },
  "tags": []
}