{
  "id": 60614,
  "star": 1,
  "name": "望江南",
  "dynasty": "宋代",
  "content": "春色暮，短艇舣长堤。飞絮空随花上下，啼莺占断水东西。来往燕争泥。 <br> 桑柘绿，归去觅前蹊。夜瓮酒香从蚁斗，晓窗眠足任鸡啼。犹胜旅情凄。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}