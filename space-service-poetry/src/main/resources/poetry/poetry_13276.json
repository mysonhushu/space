{
  "id": 13276,
  "star": 1,
  "name": "题弟臮《述书赋》后",
  "dynasty": "唐代",
  "content": "受命别家乡，思归每断肠。季江留被在，子敬与琴亡。 <br> 吾弟当平昔，才名荷宠光。作诗通小雅，献赋掩长杨。 <br> 流转三千里，悲啼百万行。庭前紫荆树，何日再芬芳。",
  "poet": {
    "id": 2023,
    "star": 0,
    "name": "窦蒙",
    "desc": "窦蒙唐代书法家，字子全陕西省麟游县西人。字子全,窦臮之兄.扶风郡(今陕西省麟游县西)人。官至试国子司业兼太原县令、国子司业。书迹末见。曾经为其四弟窦臮的《述书赋》作注定。《述书赋》曰：吾兄书包杂体，首冠众贤，手倦日瞥，瞬息弥年，比夫得道家之深旨，习阆风而欲仙。《述书赋》凡7640余言,然尚觉得意有未尽。"
  },
  "tags": []
}