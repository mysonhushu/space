{
  "id": 70303,
  "star": 2,
  "name": "【中吕】满庭芳_神仙有无？",
  "dynasty": "元代",
  "content": "神仙有无？安居华屋，即是蓬壶。榴花也学红裙舞，燕雀喧呼。水晶盘馔供<br>麟脯，珊瑚钩帘卷虾须。吹龙笛，击鼍鼓，年年初度，长日尽欢娱。<br>　　横山翠屏，藏龙古井，走马长汀。四时花竹多风景，胜似丹青。好儿郎天生<br>宁馨，好时节日见升平。氛埃静，年年寿星，光照望云亭。",
  "poet": {
    "id": 1461,
    "star": 0,
    "name": "谢应芳",
    "image": "http://img.gushiwen.org/authorImg/xieyingfang.jpg",
    "desc": "谢应芳（1295～1392）元末明初学者。字子兰，号龟巢，常州武进（今属江苏）人。自幼钻研理学，隐白鹤溪上，名其室为“龟巢”，因以为号。授徒讲学，议论必关世教，导人为善，元末避地吴中，明兴始归，隐居芳茂山，素履高洁，为学者所宗，有《辨惑编》、《龟巢稿》等。"
  },
  "tags": []
}