{
  "id": 4815,
  "star": 1,
  "name": "奉答燕公",
  "dynasty": "唐代",
  "content": "郡远途且艰，宜悲良自得。胡为心独尔，惠好在南国。 <br> 亦既清颜披，冏然良愿克。与君兰时会，群物如藻饰。 <br> 烟景惜欢赏，云山起翰墨。接艺奇思微，偶谈玄言直。 <br> 永日不知倦，逾旬犹谓亟。如何酌离尊，移棹巴城侧。 <br> 浦口劳长望，舟中独太息。疾风吹飞帆，倏忽南与北。 <br> 目尽不复见，怀哉无终极。唯当衡峰上，遥辨湖水色。",
  "poet": {
    "id": 2766,
    "star": 0,
    "name": "王琚",
    "image": "http://img.gushiwen.org/authorImg/wangju.jpg",
    "desc": "王琚（656~746年），怀州河内（今河南沁阳市）人，唐玄宗朝大臣。少孤而聪敏，颇有才略，好玄象合炼之学。与李隆基交好，参与先天政变之后，眷委特异，参豫大政，拜银青光禄大夫、户部尚书，晋封赵国公，食实封五百户，时号内宰相。后以谗见疏，出仕外郡，终为李林甫所构陷，自缢而卒。宝应元年，赠太子少保。著有《射经》，《全唐诗》中收录四首诗。"
  },
  "tags": []
}