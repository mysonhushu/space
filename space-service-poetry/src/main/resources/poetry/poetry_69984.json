{
  "id": 69984,
  "star": 1,
  "name": "【中吕】红绣鞋　春景",
  "dynasty": "元代",
  "content": "　　杨柳岸秋千高架，梨花院仕女双丫，玉纤轻按小琵琶。花明春富贵，响玉<br>交加，东风人信马。　山居<br>　　蕨薇嫩山林趣味，桑麻富田野生涯，市喧声不到衡扉。绿香春酒瓮，红润晓<br>花枝，日高眠未起。　春醉<br>　　红叱拨轻总宝，紫葡萄满泛金钟，寻芳人在小帘栊。倚风同笑傲，对月唱<br>玲珑，清闲可意种。　忆西湖<br>　　花院小低低朱户，酒旗摇簇簇香车，市桥官柳暗西湖。杯浮金潋滟，寺现玉<br>浮图，莺花谁是主？　自况<br>　　万顷烟霞归路，一川花草香车，利名场上我情疏。蓝田堪种玉，鲁酒可操觚，<br>东风供睡足。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}