{
  "id": 67308,
  "star": 2,
  "name": "念奴娇",
  "dynasty": "宋代",
  "content": "垂杨得地，在楼台侧畔，无人攀折。不似津亭舟紧处，只伴客愁离别。丝过摇金，带铺新翠，雅称莺调舌。芳筵相映，最宜斜挂残月。 <br> 却得连日春寒，未教轻滚，一片庭前雪。应恨张郎今老去，难比风流时节。醉眼浑醒，愁眉都展，舞困腰肢怯。有时微笑，把伊绾个双结。",
  "poet": {
    "id": 33,
    "star": 0,
    "name": "章谦亨",
    "desc": "章谦亨（生卒年不详）字牧叔，，吴兴（今浙江湖州）人。绍定间，为铅山令，为政宽平，人称生佛，家置像而祀，勒石章岩，以志不忘。历官京西路提举常平茶盐。嘉熙二年（1238），除直秘阁，为浙东提刑，兼知衢州。《全宋词》辑其词九首。"
  },
  "tags": []
}