{
  "id": 40526,
  "star": 1,
  "name": "新竹",
  "dynasty": "唐代",
  "content": "袅袅薰风软，娟娟湛露光。参差仙子仗，迤逦羽林枪。 <br> 迥去侵花地，斜来破藓墙。箨干犹抱翠，粉腻若涂装。 <br> 径曲茎难数，阴疏叶未长。懒嫌吟客倚，甘畏夏虫伤。 <br> 映水如争立，当轩自著行。北亭尊酒兴，还为此君狂。",
  "poet": {
    "id": 1996,
    "star": 0,
    "name": "李建勋",
    "desc": "李建勋[公元八七二年左右至九五二年]字致尧，广陵人。（全唐诗作陇西人。此从唐才子传）约生于唐懿宗咸通十三年，卒于周太祖广顺二年，年约八十一岁。少好学能属文，尢工诗。南唐主李昪镇金陵，用为副使，预禅代之策，拜中书侍郎同平章事。昪元五年，（公元九四一年）放还私第。嗣主璟，召拜司空。以司徒致仕，赐号钟山公，年已八十。时宋齐丘隐居洪州西山，建勋常往造谒致敬。后归高安别墅，一夕，无病而终。建勋著有钟山集二十卷，《唐才子传》传于世。"
  },
  "tags": []
}