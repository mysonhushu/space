{
  "id": 63873,
  "star": 1,
  "name": "风流子（赣上饮归用美成韵）",
  "dynasty": "宋代",
  "content": "旧梦忆钱塘。笙歌里、几度醉斜阳。曾载月一篷，眠杨柳岸，买春深巷，过杏花墙。肠恼断，香鬟盘凤髻，樱口啭莺簧。钗玉分轻，梦孤宵枕，歌纨蠹久，愁对春觞。 <br> 司空曾见惯，相逢处，还又联步西厢。底用十分迷殢，翠阵红行。记鸳D12E题情，离怀如诉，鲛绡粉湿、别泪犹香。年少抛人易去，苦也相妨。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}