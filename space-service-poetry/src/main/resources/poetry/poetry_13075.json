{
  "id": 13075,
  "star": 1,
  "name": "题金吾郭将军石洑茅堂",
  "dynasty": "唐代",
  "content": "云戟曙沈沈，轩墀清且深。家传成栋美，尧宠结茅心。 <br> 玉佩多依石，油幢亦在林。炉香诸洞暖，殿影众山阴。 <br> 草奏风生笔，筵开雪满琴。客从龙阙至，僧自虎溪寻。 <br> 潇洒延清赏，周流会素襟。终朝惜尘步，一醉见华簪。",
  "poet": {
    "id": 1778,
    "star": 0,
    "name": "常衮",
    "image": "http://img.gushiwen.org/authorImg/changgun.jpg",
    "desc": "常衮登第后由太子正字授补阙起居郎，永泰元年（765年）授中书舍人。大历十二年（777年）拜相，杨绾病故后，独揽朝政。以文辞出众而又登科第为用人标准，堵塞买官之路。对朝中众官俸禄亦视其好恶而酌定。封河内郡公。德宗即位后，被贬为河南少尹，又贬为潮州刺史。不久为福建观察使。常衮注重教育，增设乡校，亲自讲授，闽地文风为之一振。建中四年（785年）死于任上。享年五十五岁，追赠为尚书左仆射。"
  },
  "tags": []
}