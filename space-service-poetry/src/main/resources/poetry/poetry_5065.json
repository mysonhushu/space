{
  "id": 5065,
  "star": 1,
  "name": "从军",
  "dynasty": "唐代",
  "content": "朔风吹寒塞，胡沙千万里。陈云出岱山，孤月生海水。 <br> 决胜方求敌，衔恩本轻死。萧萧牧马鸣，中夜拔剑起。",
  "poet": {
    "id": 96,
    "star": 0,
    "name": "刘庭琦",
    "desc": "［唐］明皇时人。官万年尉。开元八年（七二o）上禁约王公不令与外人交结，庭琦数与岐王范饮酒赋诗，拙为雅州司户。能精书学。《旧唐书·岐王范传、书史会要》"
  },
  "tags": []
}