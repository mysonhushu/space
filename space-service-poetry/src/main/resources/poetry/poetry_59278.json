{
  "id": 59278,
  "star": 5,
  "name": "念奴娇",
  "dynasty": "宋代",
  "content": "碧池如染，把玻璃瓮就，纤埃都绝。西国夫人空里坠，圆盖亭亭排列。莹质无瑕，尘心不染，远社堪重结。当时盛事，虎溪茗碗翻雪。 <br> 千载以意谁论，人争买笑，醉眼看罗袜。坐上如今皆我辈，纱蕴从来蠲洁。击节临风，停杯对月。浩气俱英发。两翁仙举，玉堂正在金阙。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}