{
  "id": 69890,
  "star": 2,
  "name": "【南吕】一剪梅　秋闺思",
  "dynasty": "元代",
  "content": "草满中庭苔满墙，雨潇潇风送幽窗，此凄凉外怎不凄凉？无限心机，多病相<br>妨。玉笋重弹孤凤凰，一蓦来地远山长。杯深蘸甲润鹅黄，今夜醺醺，有个商量。<br>　　【采桑子】辘轳金井梧桐晚，几树惊秋，昼雨和愁。百尽虾须在玉钩，琼窗<br>春暖双蛾皱。回首头边，欲寄鳞游，九曲寒波不逆流。<br>　　【木兰花慢】爱幽花带露，凝晓色淡秋塘。恨太华峰高，庐山社远，尘世相<br>妨。谁争半溪佳景？且闲将华发照沧浪。羡煞风流公子，一生何限清香？仙家幽<br>野水云乡，高韵却浓妆，看脉脉盈荷觞。明日醒来，华信新声，付与秋娘。<br>　　【得胜乐】红日晚，夕阳犹在，碧水共长天一色，雁儿呀、呀、呀，外，<br>雁儿却怎生不带将一个家字儿来。<br>　　【惜芳春】绿柳长亭晚，珠帘卷暮寒。闷对东风掩泪眼，桃花谢，杏花残。<br>人未还，盼雕鞍和月凭栏杆。",
  "poet": {
    "id": 0,
    "star": 0,
    "name": "未知作者"
  },
  "tags": []
}