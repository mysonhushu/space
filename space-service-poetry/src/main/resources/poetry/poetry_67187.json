{
  "id": 67187,
  "star": 1,
  "name": "城头月（赠梁弥仙）",
  "dynasty": "宋代",
  "content": "城头月色明如昼，总是青霞有。酒醉茶醒，饥餐困睡，不把双眉皱。 <br> 坎离龙虎勤交媾。炼得丹将就。借问罗浮鹤侣，还似先生否。",
  "poet": {
    "id": 3037,
    "star": 0,
    "name": "马天骥",
    "desc": "马天骥，字德夫，衢州人。绍定二年进士，补签书领南判官厅公事。迁秘书省正字兼沂靖惠王府教授。迁秘书省校书郎，升著作佐郎。轮对，假司马光五规之名，条上时敝，词旨切直。"
  },
  "tags": []
}