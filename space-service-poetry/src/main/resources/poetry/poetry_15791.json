{
  "id": 15791,
  "star": 4,
  "name": "伤韦令孔雀词",
  "dynasty": "唐代",
  "content": "可怜孔雀初得时，美人为尔别开池。池边凤凰作伴侣， <br> 羌声鹦鹉无言语。雕笼玉架嫌不栖，夜夜思归向南舞。 <br> 如今憔悴人见恶，万里更求新孔雀。热眠雨水饥拾虫， <br> 翠尾盘泥金彩落。多时人养不解飞，海山风黑何处归。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}