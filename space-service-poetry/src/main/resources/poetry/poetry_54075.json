{
  "id": 54075,
  "star": 2,
  "name": "水龙吟（武宁瑞莲）",
  "dynasty": "宋代",
  "content": "晓来雨歇风生，素商乍入鸳鸯浦。红蕖翠盖，不知西帝，神游何处。罗绮丛中，是谁相慕，凭肩私语。似汉皋珮解，桃源人去，成思忆、空凝伫。 <br> 肯为风流令尹，把芳心、双双分付。碧纱对引，朱衣前导，应须此去。好揖清香，盛邀嘉客，杯行无数。唤瑶姬并立，如花并蒂，唱黄金缕。",
  "poet": {
    "id": 711,
    "star": 0,
    "name": "杨无咎",
    "image": "http://img.gushiwen.org/authorImg/yangwujiu.jpg",
    "desc": "杨无咎（1097～1171）字补之，杨一作扬，一说名补之，字无咎。自号逃禅老人、清夷长者、紫阳居士。临江清江（今江西樟树）人，寓居洪州南昌。绘画尤擅墨梅。水墨人物画师法李公麟。书学欧阳询，笔势劲利。今存《逃禅词》一卷，词多题画之作，风格婉丽。生平事迹见《宋史翼》卷三六。"
  },
  "tags": []
}