{
  "id": 15772,
  "star": 1,
  "name": "春燕词",
  "dynasty": "唐代",
  "content": "新燕新燕何不定，东家绿池西家井。飞鸣当户影悠扬， <br> 一绕檐头一绕梁。黄姑说向新妇女，去年堕子污衣箱。 <br> 已能辞山复过海，幸我堂前故巢在。求食慎勿爱高飞， <br> 空中饥鸢为尔害。辛勤作窠在画梁，愿得年年主人富。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}