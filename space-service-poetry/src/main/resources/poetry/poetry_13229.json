{
  "id": 13229,
  "star": 1,
  "name": "春日闲居三首",
  "dynasty": "唐代",
  "content": "一似桃源隐，将令过客迷。碍冠门柳长，惊梦院莺啼。 <br> 浇药泉流细，围棋日影低。举家无外事，共爱草萋萋。 <br> 长谣朝复暝，幽独几人知。老鹤兼雏弄，丛篁带笋移。 <br> 白云将袖拂，青镜出檐窥。邀取渔家叟，花间把酒卮。 <br> 寂寂池亭里，轩窗间绿苔。游鱼牵荇没，戏鸟踏花摧。 <br> 小径僧寻去，高峰鹿下来。中年曾屡辟，多病复迟回。",
  "poet": {
    "id": 2575,
    "star": 0,
    "name": "秦系",
    "desc": "秦系[唐]约唐玄宗开元八年至宪宗元和五年间在世（即约公元七二o午至八一o年间在世）字公绪，越州会稽人。年八十余岁。系著有诗集一卷，《新唐书艺文志》传于世。"
  },
  "tags": []
}