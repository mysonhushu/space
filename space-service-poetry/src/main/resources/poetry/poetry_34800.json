{
  "id": 34800,
  "star": 2,
  "name": "阴地关崇徽公主手迹",
  "dynasty": "唐代",
  "content": "一拓纤痕更不收，翠微苍藓几经秋。谁陈帝子和番策， <br> 我是男儿为国羞。寒雨洗来香已尽，澹烟笼著恨长留。 <br> 可怜汾水知人意，旁与吞声未忍休。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}