{
  "id": 56914,
  "star": 1,
  "name": "沁园春",
  "dynasty": "宋代",
  "content": "月晃虚窗，风掀斗帐，晓来梦回。见满川惊鹭，长空瑞鹤，联翩来下，翔舞徘徊。旋放金盘承积块，更轻撼琼壶撩冻澌。毡帏小，近宝炉兽炭，沈水兰煤。 <br> 寒威。酒力相欺。荐绿蚁霜螯左右持。问岁岁祯祥，如何中断，年年梅月，因甚愆期。上绀碧楼，城高百尺，看白玉虬龙奔四围。纷争罢，正残鳞败甲，天上交飞。",
  "poet": {
    "id": 1472,
    "star": 0,
    "name": "吕胜己",
    "desc": "[约公元一一七三年前后在世]字季克，建阳人。生卒年均不详，约宋孝宗乾道末前后在世。从张栻、朱熹讲学。工汉隶。父吕祉，绍兴七年(1147)于淮西兵变死后，敕葬于邵武，胜己因家焉。从朱熹讲学。仕为湖南干官，历江州通判，知杭州。淳熙八年辛丑(1181)，知沅州，坐事放罢。罢官后至长沙，有《满江红·辛丑年假守沅州蒙恩贬罢归次长沙道中作》词。官至朝请大夫。"
  },
  "tags": []
}