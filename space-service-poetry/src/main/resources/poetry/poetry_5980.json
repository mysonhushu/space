{
  "id": 5980,
  "star": 4,
  "name": "赠张旭",
  "dynasty": "唐代",
  "content": "张公性嗜酒，豁达无所营。皓首穷草隶，时称太湖精。 <br> 露顶据胡床，长叫三五声。兴来洒素壁，挥笔如流星。 <br> 下舍风萧条，寒草满户庭。问家何所有，生事如浮萍。 <br> 左手持蟹螯，右手执丹经。瞪目视霄汉，不知醉与醒。 <br> 诸宾且方坐，旭日临东城。荷叶裹江鱼，白瓯贮香粳。 <br> 微禄心不屑，放神于八纮。时人不识者，即是安期生。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}