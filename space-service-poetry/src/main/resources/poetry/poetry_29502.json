{
  "id": 29502,
  "star": 1,
  "name": "秋夜寄友人二首",
  "dynasty": "唐代",
  "content": "永夜无他虑，长吟毕二更。暗灯摇碧影，滞雨滴阶声。 <br> 道进愁还浅，年加睡自轻。如何得深术，相与舍浮名。 <br> 所思同海岱，所梦亦烟波。默坐看山久，闲行值寺过。 <br> 独吟黄叶乱，相去碧峰多。我有归心在，君行竟若何。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}