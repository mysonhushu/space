{
  "id": 4432,
  "star": 1,
  "name": "奉和圣制爰因巡省途次旧居应制",
  "dynasty": "唐代",
  "content": "葱郁兴王郡，殷忧启圣图。周成会西土，汉武幸南都。 <br> 岁卜銮舆迈，农祠雁政敷。武威棱外域，文教靡中区。 <br> 警跸干戈捧，朝宗万玉趋。旧藩人事革，新化国容殊。 <br> 壁有真龙画，庭馀鸣凤梧。丛觞祝尧寿，合鼎献汤厨。 <br> 阳乐寒初变，春恩蛰更苏。三耆颁命服，五稔复田输。 <br> 君赋大风起，人歌湛露濡。从臣观玉叶，方愿纪灵符。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}