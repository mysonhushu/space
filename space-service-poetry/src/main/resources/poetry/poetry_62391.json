{
  "id": 62391,
  "star": 1,
  "name": "木兰花慢（施芸隐随绣节过浙东，作词留别，用其韵以饯）",
  "dynasty": "宋代",
  "content": "几临流送远，渐荒落、旧邮亭。念西子初来，当时望眼，啼雨难晴。娉婷。素红共载，到越吟、翻调倚吴声。得意东风去棹，怎怜会重离轻。 <br> 云零。梦绕浮觞，流水畔、叙幽情。恨赋笔分携，江山委秀，桃李荒荆。经行。问春在否，过汀洲、暗忆百花名。莺缕争堪细折，御黄堤上重盟。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}