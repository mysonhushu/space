{
  "id": 40363,
  "star": 1,
  "name": "南隐游泉山",
  "dynasty": "唐代",
  "content": "名山狎招隐，俗外远相求。还如倒景望，忽似阆风游。 <br> 临崖俯大壑，披雾仰飞流。岁积松方偃，年深椿欲秋。 <br> 野花开石镜，云叶掩山楼。何须问方士，此处即瀛洲。",
  "poet": {
    "id": 1356,
    "star": 0,
    "name": "孔德绍",
    "desc": "孔德绍，会稽人，大约生活于隋末唐初时期。孔子三十四代孙。有清才。事窦建德，初为景城丞，后为内史侍郎，典书檄。建德败，太宗诛之。诗十二首。"
  },
  "tags": []
}