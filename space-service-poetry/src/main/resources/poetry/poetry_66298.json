{
  "id": 66298,
  "star": 1,
  "name": "满江红（再和诸人元夕新赋）",
  "dynasty": "宋代",
  "content": "乐禁初开，平地耸、海山清绝。千里内、欢声和气，可融霜雪。盛事总将椽笔记，新歌翻入梨园拍。道古来、南国做元宵，今宵别。 <br> 灯万碗，花千结。星斗上，天浮月。向玉绳低处，笙箫高发。人物尽夸长乐郡，儿童争庆烧灯节。疑此身、清梦到华胥，朝金阙。",
  "poet": {
    "id": 1032,
    "star": 0,
    "name": "何澹",
    "image": "http://img.gushiwen.org/authorImg/hetan.jpg",
    "desc": "何澹(1146～1219)，字自然。南宋诗人，曾任兵部侍郎、右谏大夫等职。嘉定十二年十二月病卒，终年74岁。著有 《小山集》 ，收入 《永乐大典》 及现代唐圭璋编 《全宋词》。"
  },
  "tags": []
}