{
  "id": 55880,
  "star": 1,
  "name": "鹧鸪天（县有花名日日红，高仲坚席间作）",
  "dynasty": "宋代",
  "content": "凤阙朝回晓色分。彩霞轻拂绛衣新。炎乌影里年年好，碧玉枝头日日春。 <br> 携翠斝，对芳尊。东君著意属诗人。夜深莫放西风入，频遣司花护锦茵。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}