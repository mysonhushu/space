{
  "id": 61324,
  "star": 2,
  "name": "烛影摇红",
  "dynasty": "宋代",
  "content": "乍冷还暄，小春时候今朝转。三分历日二分休，镜里清霜满。云幕低垂不展。矮窗明、红麟初暖。老来活计，浊酒三杯，黄庭一卷。 <br> 万里关河，朔风吹到边声远。倚楼脉脉数归鸿，谁会愁深浅。最苦山寒日短。但梅花、相看岁晚。何人金屋，巧啭歌莺，慢调筝雁。",
  "poet": {
    "id": 502,
    "star": 0,
    "name": "赵以夫",
    "desc": "赵以夫（一一八九～一二五六），字用父，号虚斋。居长乐（今属福建）。宁宗嘉定十年（一二一七）进士。知监利县。理宗端平初知漳州。嘉熙初以枢密都丞旨兼国史院编修官（《南宋馆阁续录》卷九）。二年，知庆元府兼沿海制置副使，四年，复除枢密都承旨（《宝庆四明志》卷一）淳祐五年（一二四五），出知建康府，七年，知平江府（《南宋制抚年表》卷上）。以资政殿学士致仕。宝祐四年卒，年六十八。事见《后村大全集》卷一四二《虚斋资政赵公神道碑》。"
  },
  "tags": []
}