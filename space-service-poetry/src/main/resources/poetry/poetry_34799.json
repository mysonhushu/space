{
  "id": 34799,
  "star": 1,
  "name": "迁居清溪和刘书记见示",
  "dynasty": "唐代",
  "content": "担锡归来竹绕溪，过津曾笑鲁儒迷。端居味道尘劳息， <br> 扣寂眠云心境齐。还似村家无宠禄，时将邻叟话幽栖。 <br> 山衣毳烂唯添野，石井源清不贮泥。祖意岂从年腊得， <br> 松枝肯为雪霜低。晚天吟望秋光重，雨阵横空蔽断霓。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}