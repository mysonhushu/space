{
  "id": 58941,
  "star": 3,
  "name": "三部乐（七月廿六日寿王道甫）",
  "dynasty": "宋代",
  "content": "入脚西风，渐去去来来，早三之一。春花无数，毕竟何如秋实。不须待、名品如麻，试为君屈指，是谁层出。十朝半月，争看搏空霜鹘。 <br> 从来别真共假，任盘根错节，更饶仓卒。还他济时好手，封侯奇骨。没些儿、＿姗勃窣也不是、峥嵘突兀。百二十岁，管做彻，元分人物。",
  "poet": {
    "id": 244,
    "star": 0,
    "name": "陈亮",
    "image": "http://img.gushiwen.org/authorImg/chenliang.jpg",
    "desc": "陈亮（1143—1194）原名汝能，后改名陈亮，字同甫，号龙川，婺州永康（今属浙江）人。婺州以解头荐，因上《中兴五论》，奏入不报。孝宗淳熙五年，诣阙上书论国事。后曾两次被诬入狱。绍熙四年光宗策进士第一，状元。授签书建康府判官公事，未行而卒，谥号文毅。所作政论气势纵横，词作豪放，有《龙川文集》《龙川词》，宋史有传。"
  },
  "tags": []
}