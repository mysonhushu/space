{
  "id": 67942,
  "star": 1,
  "name": "满江红",
  "dynasty": "宋代",
  "content": "帘拍风颠，云共雨、商量欲雪。愁不寐、兽炉灰冷，寸肠千结。罗带只贪珠泪擤，金钗不整乌云侧。对菱花、空自敛双蛾，伤离别。 <br> 心下事，凭谁说。愁与恨，如山积，被傍人调闻，呢龟成鳖。塞雁来时空怅望，梅花开后无消息。恨薄情、拚却与分飞，还重忆。",
  "poet": {
    "id": 2293,
    "star": 0,
    "name": "华岳",
    "desc": "华岳，南宋诗人。生卒年不详，字子西，贵池（今属安徽）人。因读书于贵池齐山翠微亭，自号翠微，武学生。开禧元年（1205）因上书请诛韩侂胄、苏师旦，下建宁（今福建建瓯）狱。韩侂胄诛，放还。嘉定十年(1217)，登武科第一，为殿前司官属。密谋除去丞相史弥远，下临安狱，杖死东市。其诗豪纵，有《翠微北征录》。"
  },
  "tags": []
}