{
  "id": 65046,
  "star": 1,
  "name": "酹江月（寿韩元吉）",
  "dynasty": "宋代",
  "content": "三光五岳，孕乾坤英彩，非金非玉。赫赫岩岩真相种，来驾横空仙鹄。十万儿童，和丰堂下，齐指梅山祝。黑头难老，岁寒苍桧修竹。 <br> 须信自有家传，中庸一卷，是长生真箓。借问洛阳归去后，几度桃开桃熟。十九年间，梦回天上，再见棠阴绿。相将促观，已闻沙路新筑。",
  "poet": {
    "id": 0,
    "star": 0,
    "name": "黄宰"
  },
  "tags": []
}