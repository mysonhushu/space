{
  "id": 50399,
  "star": 1,
  "name": "蝶恋花",
  "dynasty": "宋代",
  "content": "索再三终不可见。虽待张之意甚厚，然未尝以词继之。异时，独夜操琴，愁弄忄妻恻。张窃听之，求之，则不复鼓矣。以是愈惑之。张生俄以文谓及期，又当西去。当去之夕，崔恭貌怡声，徐谓张曰：始乱之，今弃之，固其宜矣，愚不敢恨。必也君始之，君终之，君之惠也。则没身之誓，有其终矣，又何必深憾于此行。然而君既不怿，无以奉宁。君尝谓我善鼓琴，今且往矣。既达君此诚。因命拂琴，鼓霓裳羽衣序，不数声，哀音怨乱，不复知其是曲也。左右皆欷歔，张说遽止之。崔投琴拥面，泣下流涟，趣归郑所遂不复至，奉劳歌伴，再和前声。十二首之八 <br> 碧沼鸳鸯交颈舞。正恁双栖，又遣分飞去。洒翰赠言终不许。援琴请尽始衷素。 <br> 曲未成声先怨慕。忍泪凝情，强作霓裳序。弹到离愁凄咽处。弦肠俱断梨花雨。",
  "poet": {
    "id": 0,
    "star": 0,
    "name": "赵令"
  },
  "tags": []
}