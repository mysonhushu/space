{
  "id": 8587,
  "star": 1,
  "name": "寄冯著",
  "dynasty": "唐代",
  "content": "春雷起萌蛰，土壤日已疏。胡能遭盛明，才俊伏里闾。 <br> 偃仰遂真性，所求惟斗储。披衣出茅屋，盥漱临清渠。 <br> 吾道亦自适，退身保玄虚。幸无职事牵，且览案上书。 <br> 亲友各驰骛，谁当访敝庐。思君在何夕，明月照广除。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}