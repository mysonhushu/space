{
  "id": 66230,
  "star": 2,
  "name": "水调歌头",
  "dynasty": "宋代",
  "content": "草草三间屋，爱竹旋添栽。碧纱窗户，眼前都是翠云堆。一月山翁高卧，踏雪水村清冷，木落远山开。唯有平安竹，留得伴寒梅。 <br> 唤家童，开门看，有谁来。客来一笑，清话煮茗更传杯。有酒只愁无客，有客又愁无酒，酒熟且俳徊。明日人间事，天自有安排。",
  "poet": {
    "id": 2951,
    "star": 0,
    "name": "傅大询",
    "desc": "傅大询，字公谋，宋朝分宜（今属江西）人。分宜有铃岗，因以自号。与许及之（孝宗淳熙七年知分宜县）同时，许《涉斋集》卷七有 《谢傅公谋贺雪》 。"
  },
  "tags": []
}