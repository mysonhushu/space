{
  "id": 14902,
  "star": 3,
  "name": "登夏州城观送行人赋得六州胡儿歌",
  "dynasty": "唐代",
  "content": "六州胡儿六蕃语，十岁骑羊逐沙鼠。沙头牧马孤雁飞， <br> 汉军游骑貂锦衣。云中征戍三千里，今日征行何岁归。 <br> 无定河边数株柳，共送行人一杯酒。胡儿起作和蕃歌， <br> 齐唱呜呜尽垂手。心知旧国西州远，西向胡天望乡久。 <br> 回头忽作异方声，一声回尽征人首。蕃音虏曲一难分， <br> 似说边情向塞云。故国关山无限路，风沙满眼堪断魂。 <br> 不见天边青作冢，古来愁杀汉昭君。",
  "poet": {
    "id": 484,
    "star": 0,
    "name": "李益",
    "image": "http://img.gushiwen.org/authorImg/liyi.jpg",
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。"
  },
  "tags": []
}