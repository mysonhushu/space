{
  "id": 61472,
  "star": 1,
  "name": "水调歌头（十之十）",
  "dynasty": "宋代",
  "content": "我有一竿竹，偏会取根源。从来汲水桔槔，直挈上西天。不许常人著手，管定竿头先折，提桶落寒泉。拨得机关转，北斗向南看。 <br> 仗回风，乘偃月，勿波澜。麻姑此日，西北见张骞。选佛妙高峰顶，饮罢醍醐似醉，独坐玩婵娟。水湛月明处，太极更无前。",
  "poet": {
    "id": 1144,
    "star": 0,
    "name": "夏元鼎",
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。"
  },
  "tags": []
}