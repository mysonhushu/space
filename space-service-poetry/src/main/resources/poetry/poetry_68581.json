{
  "id": 68581,
  "star": 2,
  "name": "百字令（戴平轩新居，子侄新婚）",
  "dynasty": "宋代",
  "content": "排云拓月，向天上移下，神仙花屋。画栋飞檐千万落，黼黼城南乔木。出谷莺迁，趋庭燕尔，袍绾登科绿。嫦娥分付，广寒今夜花烛。 <br> 遥想高越于门，烂盈百辆，夹道争车毂。春满剡溪溪上路，一任瑶华飞六。舆奉潘慈，楼高华萼，坐享齐眉福。庭槐列戟，公侯衮衮相属。",
  "poet": {
    "id": 0,
    "star": 0,
    "name": "东冈"
  },
  "tags": []
}