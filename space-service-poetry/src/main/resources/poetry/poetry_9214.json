{
  "id": 9214,
  "star": 2,
  "name": "过梁州奉赠张尚书大夫公",
  "dynasty": "唐代",
  "content": "汉中二良将，今昔各一时。韩信此登坛，尚书复来斯。 <br> 手把铜虎符，身总丈人师。错落北斗星，照耀黑水湄。 <br> 英雄若神授，大材济时危。顷岁遇雷云，精神感灵祇. <br> 勋业振青史，恩德继鸿私。羌虏昔未平，华阳积僵尸。 <br> 人烟绝墟落，鬼火依城池。巴汉空水流，褒斜惟鸟飞。 <br> 自公布德政，此地生光辉。百堵创里闾，千家恤茕嫠。 <br> 层城重鼓角，甲士如熊罴。坐啸风自调，行春雨仍随。 <br> 芃芃麦苗长，蔼蔼桑叶肥。浮客相与来，群盗不敢窥。 <br> 何幸承嘉惠，小年即相知。富贵情易疏，相逢心不移。 <br> 置酒宴高馆，娇歌杂青丝。锦席绣拂庐，玉盘金屈卮。 <br> 春景透高戟，江云彗长麾。枥马嘶柳阴，美人映花枝。 <br> 门传大夫印，世拥上将旗。承家令名扬，许国苦节施。 <br> 戎幕宁久驻，台阶不应迟。别有弹冠士，希君无见遗。",
  "poet": {
    "id": 113,
    "star": 0,
    "name": "岑参",
    "image": "http://img.gushiwen.org/authorImg/cencan.jpg",
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。"
  },
  "tags": []
}