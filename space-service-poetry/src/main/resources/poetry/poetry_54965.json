{
  "id": 54965,
  "star": 1,
  "name": "念奴娇（记梦）",
  "dynasty": "宋代",
  "content": "阿环家住阆风顶，绛阙瑶台相接。翳凤乘鸾人不见，隐隐霓裳云衱。秀骨贞风，长眉翠浅，映白咽红颊。非烟深处，渺然云浪千叠。 <br> 一笑徐福扁舟，春风空老尽，当时童妾。骨冷魂清惊梦到，同看碧桃千叶。寄语青童，何时丹就，为我留琼笈。天鸡催晓，却愁吹堕尘劫。",
  "poet": {
    "id": 0,
    "star": 0,
    "name": "毛幵"
  },
  "tags": []
}