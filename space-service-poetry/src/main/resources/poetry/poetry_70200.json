{
  "id": 70200,
  "star": 1,
  "name": "【黄钟】愿成双",
  "dynasty": "元代",
  "content": "赠老妓<br>娇鸾态，雏凤姿，正生红闹簇枯枝。含香蓓蕾未开时，没乱杀莺儿燕子。<br>【幺】恰初春又早残春至，只愁吹破胭脂。忽惊风雨夜来时，零落了千红万紫。<br>【出队子】阑珊春事，恨题绝罗扇诗。玉容香散粉慵施，锦树花残蝶倦时，正绿叶成阴子满枝。<br>【幺】暮年间刬地知公事，所为儿都敬持。纵千般打骂是好言词，无半点虚脾谎话儿，衠一派真诚好意思。<br>【尾】得扶侍容颜越伶俐，旧风流不减动些儿，一个鞋样儿到悭了多半指。",
  "poet": {
    "id": 1009,
    "star": 0,
    "name": "曾瑞",
    "desc": "曾瑞（生卒年不详）， 元代散曲作家。字瑞卿，自号褐夫。大兴（今北京市大兴区）人。因喜江浙人才风物而移家南方。《录鬼簿》记他“临终之日，诣门吊者以千数”，可知他当时已有盛名。由于志不屈物，不解趋附奉承，所以终身不仕，优游市井，赖江淮一带熟人馈赠为生。善绘画，能作隐语小曲，散曲集有《诗酒馀音》行于当世，今佚。"
  },
  "tags": []
}