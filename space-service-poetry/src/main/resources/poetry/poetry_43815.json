{
  "id": 43815,
  "star": 1,
  "name": "贺王起（一作贺王侍郎典贡放榜）",
  "dynasty": "唐代",
  "content": "从辞凤阁掌丝纶，便向青云领贡宾。再辟文场无枉路， <br> 两开金榜绝冤人。眼看龙化门前水，手放莺飞谷口春。 <br> 明日定归台席去，鶺鴒原上共陶钧。",
  "poet": {
    "id": 2003,
    "star": 0,
    "name": "广宣",
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。"
  },
  "tags": []
}