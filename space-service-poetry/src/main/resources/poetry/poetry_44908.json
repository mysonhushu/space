{
  "id": 44908,
  "star": 1,
  "name": "寄谢高先辈见寄二首",
  "dynasty": "唐代",
  "content": "穿凿堪伤骨，风骚久痛心。永言无绝唱，忽此惠希音。 <br> 杨柳江湖晚，芙蓉岛屿深。何因会仙手，临水一披襟。 <br> 诗在混茫前，难搜到极玄。有时还积思，度岁未终篇。 <br> 片月双松际，高楼阔水边。前贤多此得，风味若为传。 ",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}