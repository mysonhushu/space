{
  "id": 68795,
  "star": 1,
  "name": "西湖月（自度商调）",
  "dynasty": "宋代",
  "content": "湖光冷浸玻璃，荡一饷薰风，小舟如叶。藕花十丈，云梳雾洗，翠娇红怯。壶觞围坐处，正酒醁吹波红映颊。尚记得、玉臂生凉，不放汗香轻浃。 <br> 殢人小摘墙榴，为碎掐猩红，细认裙褶。旧游如梦，新愁似织，泪珠盈睫。秋娘风味在，怎得对银釭生笑靥。消瘦沈约诗腰，仿佛堪捻。",
  "poet": {
    "id": 1517,
    "star": 0,
    "name": "黄子行",
    "desc": "黄子行，号逢瓮，修月（今江西省）人，寓籍分宜。黄庭坚之诸孙。有逢瓮寐，今佚。"
  },
  "tags": []
}