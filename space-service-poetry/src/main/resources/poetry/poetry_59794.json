{
  "id": 59794,
  "star": 1,
  "name": "水调歌头（次韵荷净亭小集）",
  "dynasty": "宋代",
  "content": "落日水亭静，藕叶胜花香。时贤飞盖，松间喝道挟胡床。暑气林深不受，山色晚来逾好，顿觉酒尊凉。妙语发天籁，幽眇亦张皇。 <br> 射者中，弈者胜，兴悠长。佳人雪藕，更调冰水赛寒浆。惊饵游鱼深逝，带箭山禽高举，此话要商量。溪上采菱女，三五傍垂杨。",
  "poet": {
    "id": 0,
    "star": 0,
    "name": "汪卓"
  },
  "tags": []
}