{
  "id": 16931,
  "star": 1,
  "name": "读穀梁传二首",
  "dynasty": "唐代",
  "content": "荀寅士吉射，诚乃蔽聪明。奈何赵志父，专举晋阳兵。 <br> 下令汉七国，借此以为名。吾嘉徙薪智，祸乱何由生。 <br> 忆昔溴梁会，岂伊无诸侯。群臣自盟歃，君政如赘旒。 <br> 有力则宗楚，何人复尊周。空文徒尔贬，见此眦血流。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}