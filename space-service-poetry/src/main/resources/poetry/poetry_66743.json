{
  "id": 66743,
  "star": 1,
  "name": "水调歌（寿退休丞相）",
  "dynasty": "宋代",
  "content": "指点縠江水，遥认作琼醅。介公眉寿，年年倾入紫霞杯。寿与江流无尽，人在壶天不老，谈笑领春回。昨夜瞻南极，列宿拱中台。 <br> 补天工，取日手，济时材。不应勇退，归来绿野宴瑶台。天要先生调燮，人要先生休养，虚左待重来。再捧长生箓，依旧面三槐。",
  "poet": {
    "id": 1072,
    "star": 0,
    "name": "汪相如",
    "desc": "相如字平叔，自号篁竿，嘉定元年（1208）进士，曾官南陵县尉。寿退休丞相。"
  },
  "tags": []
}