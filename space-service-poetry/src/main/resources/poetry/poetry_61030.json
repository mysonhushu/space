{
  "id": 61030,
  "star": 1,
  "name": "汉宫春（四和）",
  "dynasty": "宋代",
  "content": "墙角残红，恍徐娘虽老，尚有丰姿。纷纶绛节导从，不要街司。随波万点，似阿房、漂出残脂。休懊恼，丹铅褪尽，本来冰雪为肌。 <br> 老子平生心铁，被色香牵动，愁上双眉。且祝东风小缓，沥酒芒儿。道伊解冻，甚潘郎、鬓雪难吹。犹忆侍，钧天广宴，万红舞袖披披。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}