{
  "id": 68376,
  "star": 4,
  "name": "酹江月（中秋对月）",
  "dynasty": "宋代",
  "content": "奁霏净洗，唤素娥睡起，平分秋色。雁背风高孀兔冷，露脚侵衣香湿。银浦流云，珠房迎晓，鬓影霜争白。玉尊良夜，与谁同醉瑶席。 <br> 忍记倚桂分题，簪花簪酒，处处成陈迹。十二楼空环佩杳，惟有孤云知得。如此江山，依然风月，月底人非昔。知音何许，泪痕空沁愁碧。",
  "poet": {
    "id": 0,
    "star": 0,
    "name": "张涅"
  },
  "tags": []
}