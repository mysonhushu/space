{
  "id": 43385,
  "star": 1,
  "name": "述祖德赠湖上诸沈",
  "dynasty": "唐代",
  "content": "我祖文章有盛名，千年海内重嘉声。雪飞梁苑操奇赋， <br> 春发池塘得佳句。世业相承及我身，风流自谓过时人。 <br> 初看甲乙矜言语，对客偏能鸲鹆舞。饱用黄金无所求， <br> 长裾曳地干王侯。一朝金尽长裾裂，吾道不行计亦拙。 <br> 岁晚高歌悲苦寒，空堂危坐百忧攒。昔时轩盖金陵下， <br> 何处不传沈与谢。绵绵芳籍至今闻，眷眷通宗有数君。 <br> 谁见予心独飘泊，依山寄水似浮云。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}