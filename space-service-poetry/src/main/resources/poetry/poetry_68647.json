{
  "id": 68647,
  "star": 1,
  "name": "摸鱼儿（紫云山房拟赋莼）",
  "dynasty": "宋代",
  "content": "怪鲛宫、水晶帘卷，冰痕初断香缕。澄波荡桨人初到，三十六陂烟雨。春又去。伴点点荷钱，隐约吴中路。相思日暮。恨洛浦娉婷，芳钿翠剪，奁影照凄楚。 <br> 功名梦，消得西风一度。高人今在何许。鲈香菰冷斜阳里，多少天涯意绪。谁记取。但枯豉红盐，溜玉凝秋箸。尊前起舞。算唯有渊明，黄花岁晚，此兴共千古。",
  "poet": {
    "id": 1067,
    "star": 0,
    "name": "王易简",
    "image": "http://img.gushiwen.org/authorImg/wangyijian.jpg",
    "desc": "王易简（生卒年不详）字理得，号可竹，山阴（今浙江绍兴）人。宋末登进士第，除瑞安主簿，不赴。入元，隐居不仕。易简笃于议论，多所著述，有《山中观史吟》。《乐府补题》有其咏物词四首，《绝妙好词》卷六载其词三首。"
  },
  "tags": []
}