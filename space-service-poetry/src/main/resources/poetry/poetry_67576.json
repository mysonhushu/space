{
  "id": 67576,
  "star": 1,
  "name": "庆宫春",
  "dynasty": "宋代",
  "content": "斜日明霞，残虹分雨，软风浅掠苹波。声冷瑶笙，情疏宝扇，酒醒无奈秋何，彩去轻散，漫敲缺、铜壶浩歌。眉痕留怨，依约远峰，学敛双蛾。 <br> 银床露洗凉柯。屏掩得销，忍扫茵罗。楚驿梅边，吴江枫畔，庾郎从此愁多。草蛩喧砌，料催织、迥文凤梭。相思遥夜，帘卷翠楼，月冷星河。",
  "poet": {
    "id": 2127,
    "star": 0,
    "name": "张枢",
    "desc": "张枢（1292-1348），字子长，祖籍东阳。父张观光娶金华潘氏，遂家于金华，曾为婺州路教授，是金华首任学官，著有《屏岩小稿》1卷。其外祖父家藏书数万卷，枢取读，强记不忘。稍长，挥笔成章。人问古今沿革、政治得失、礼乐兴废、帝号官名，回答皆无脱误。谈论人物，则其世系门阀，材质良莠，历历如指掌。请许谦收为弟子，谦奇其才，以学友相待。耻仕元朝。七年，诏命为翰林修撰、儒林郎、同知制诰兼国史院编修，纂修本朝后妃功臣传，又坚辞不就。使者强其就道，至武林驿称病辞归，次年卒于家。"
  },
  "tags": []
}