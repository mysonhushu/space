{
  "id": 12660,
  "star": 1,
  "name": "赠郑山人",
  "dynasty": "唐代",
  "content": "白首沧洲客，陶然得此生。庞公采药去，莱氏与妻行。 <br> 乍见还州里，全非隐姓名。枉帆临海峤，贳酒秣陵城。 <br> 伐木吴山晓，持竿越水清。家人恣贫贱，物外任衰荣。 <br> 忽尔辞林壑，高歌至上京。避喧心已惯，念远梦频成。 <br> 石路寒花发，江田腊雪明。玄纁倘有命，何以遂躬耕。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}