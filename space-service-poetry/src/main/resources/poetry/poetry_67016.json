{
  "id": 67016,
  "star": 1,
  "name": "画锦堂（牡丹）",
  "dynasty": "宋代",
  "content": "丽景融晴，浮光起昼，玉妃信意寻春。一笑酒杯翻手，满地祥云。宝台艳蹙文绡帕，郎宫娇舞郁金裙。嫣然处，况是生香微湿，腻脸馀醺。 <br> 暖烘肌欲透，愁日炙还销，风动成尘。细为品归雪调，度与朱唇。翠帏晚映真图画，金莲夜照越精神。须拚醉，回首夕阳流水，碧草如茵。",
  "poet": {
    "id": 1162,
    "star": 0,
    "name": "黄载",
    "desc": "黄载：词作家，具体生平不详，诗词以描写山水、花鸟为主，类似于唐代的田园派。全宋词收录其词五首《画锦堂》（牡丹）、《隔浦莲》（荷花）、《洞仙歌》、《孤鸾》、《东风第一枝》（探梅），其中以《隔浦莲》荷花最为出名。"
  },
  "tags": []
}