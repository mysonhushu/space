{
  "id": 60990,
  "star": 1,
  "name": "酹江月（冬至与胡胎仙）",
  "dynasty": "宋代",
  "content": "因看斗柄，运周天、顿悟神仙妙诀。一点真阳生坎位，点却离宫之缺。造物无声，水中起火，妙在虚危穴。今年冬至，梅花依旧凝雪。 <br> 先圣此日闭关，不通来往，皆为群生设。物物□含生育意，正在子初亥末。自古乾坤，这些离坎，日日无休歇。如今识破，金乌飞入蟾窟。",
  "poet": {
    "id": 410,
    "star": 0,
    "name": "葛长庚",
    "image": "http://img.gushiwen.org/authorImg/gechanggeng.jpg",
    "desc": "白玉蟾(公元1194 - ?；现学界对其卒年尚有多种说法；)本姓葛，名长庚。为白氏继子，故又名白玉蟾。字如晦、紫清、白叟，号海琼子、海南翁、武夷散人、神霄散吏。南宋时人，祖籍福建闽清，生于琼州（今海南琼山）人，一说福建闽清人。幼聪慧，谙九经，能诗赋，长于书画，曾举童子科。及长，因“任侠杀人，亡命至武夷”。"
  },
  "tags": []
}