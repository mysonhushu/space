{
  "id": 61890,
  "star": 1,
  "name": "沁园春（和邓季谦通判为寿韵）",
  "dynasty": "宋代",
  "content": "老子家山，近古苏州，有监本呆。叹长途荷担，斯宜已矣，急湍鼓＿，岂不危哉。我爱陶潜，休官彭泽，为三径荒芜归去来。君恩重，奈边戈未偃，阃毂犹推。 <br> 东南休运将回。幸天日清明公道开。把孤忠自许，我心匪石，一真难灭，人口如碑。青眼旧交，黑头新贵。快九万里风鹏背培。诗筒寄，正多情未已，聊解君颐。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}