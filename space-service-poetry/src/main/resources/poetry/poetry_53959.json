{
  "id": 53959,
  "star": 1,
  "name": "归朝欢（对雪追和东坡词）",
  "dynasty": "宋代",
  "content": "透雪敲窗风D466D466。坐见广庭飞缟白。长安道上正骑驴，蔡州城里谁坚壁。表表风尘物。瑶林琼宇三豪客。对分毫、连珠唱玉，竞把诗笺掷。 <br> 草草杯盘还促席。痛饮狂歌话胸臆。前村昨夜访梅花，东邻休更夸容色。清欢那易得。明朝乌辔升南极。带随车、黄垆咫尺，莫作山河隔。",
  "poet": {
    "id": 159,
    "star": 0,
    "name": "王之道",
    "image": "http://img.gushiwen.org/authorImg/wangzhidao.jpg",
    "desc": "公元一〇九三年至一一六九年字彦猷，庐州濡须人。生于宋哲宗元祐八年，卒于孝宗乾道五年，年七十七岁。善文，明白晓畅，诗亦真朴有致。为人慷慨有气节。宣和六年，（公元一一二四年）与兄之义弟之深同登进士第。对策极言燕云用兵之非，以切直抑制下列。调历阳丞。绍兴和议初成，之道方通判滁州，力陈辱国非便。大忤秦桧意，谪监南雄盐税。坐是沦废者二十年。后累官湖南转运判官，以朝奉大夫致仕。之道著有相山集三十卷，《四库总目》相山词一卷，《文献通考》传于世。"
  },
  "tags": []
}