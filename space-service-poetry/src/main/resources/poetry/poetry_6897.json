{
  "id": 6897,
  "star": 1,
  "name": "江中晚钓，寄荆南一二相识",
  "dynasty": "唐代",
  "content": "楚郭微雨收，荆门遥在目。漾舟水云里，日暮春江绿。 <br> 霁华静洲渚，暝色连松竹。月出波上时，人归渡头宿。 <br> 一身已无累，万事更何欲。渔父自夷犹，白鸥不羁束。 <br> 既怜沧浪水，复爱沧浪曲。不见眼中人，相思心断续。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}