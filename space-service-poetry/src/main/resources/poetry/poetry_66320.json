{
  "id": 66320,
  "star": 2,
  "name": "满江红",
  "dynasty": "宋代",
  "content": "其侧有亭，山谷榜曰奇观。 <br> 一水飞空，揭起珠帘全幅。不须人卷，不须人轴。一点不容飞燕入，些儿未许游鱼宿。向山头、款步听疏音，清如玉。 <br> 三峡水，堪人掬。三汲浪，堪龙浴。更两边潇洒，数竿脩竹。晓倩碧烟为绳束，夜凭新月为钩曲。问当年、题品是何人，黄山谷。",
  "poet": {
    "id": 0,
    "star": 0,
    "name": "何师心"
  },
  "tags": []
}