{
  "id": 44060,
  "star": 1,
  "name": "寄天台道友",
  "dynasty": "唐代",
  "content": "大是清虚地，高吟到日晡。水声金磬乱，云片玉盘粗。 <br> 仙有遗踪在，人还得意无。石碑文不直，壁画色多枯。 <br> 冷立千年鹤，闲烧六一炉。松枝垂似物，山势秀难图。 <br> 紫府程非远，清溪径不迂。馨香柏上露，皎洁水中珠。 <br> 贤圣无他术，圆融只在吾。寄言桐柏子，珍重保之乎。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}