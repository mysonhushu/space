{
  "id": 55546,
  "star": 1,
  "name": "鹧鸪天（蒸茧）",
  "dynasty": "宋代",
  "content": "比屋烧灯作好春。先须歌舞赛蚕神。便将簇上如霜样，来饷尊前似玉人。 <br> 丝馅细，粉肌匀。从它犀＿破花纹。殷勤又作梅羹送，酒力消除笑语新。",
  "poet": {
    "id": 1777,
    "star": 0,
    "name": "王千秋",
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。"
  },
  "tags": []
}