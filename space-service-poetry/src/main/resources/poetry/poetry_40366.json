{
  "id": 40366,
  "star": 1,
  "name": "王泽岭遭洪水",
  "dynasty": "唐代",
  "content": "地籁风声急，天津云色愁。悠然万顷满，俄尔百川浮。 <br> 还似金堤溢，翻如碧海流。惊涛遥起鹭，回岸不分牛。 <br> 徒知怀赵景，终是倦阳侯。木梗诚无托，芦灰岂暇求。 <br> 思得乘槎便，萧然河汉游。",
  "poet": {
    "id": 1356,
    "star": 0,
    "name": "孔德绍",
    "desc": "孔德绍，会稽人，大约生活于隋末唐初时期。孔子三十四代孙。有清才。事窦建德，初为景城丞，后为内史侍郎，典书檄。建德败，太宗诛之。诗十二首。"
  },
  "tags": []
}