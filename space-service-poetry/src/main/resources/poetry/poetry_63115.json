{
  "id": 63115,
  "star": 1,
  "name": "沁园春（寿毅齐思院五十二岁）",
  "dynasty": "宋代",
  "content": "尚书当年，蓬矢桑弧，初度佳期。是词林老虎，文场威凤，人中祥瑞，天下英奇。太守买臣五十岁，中书坡老五十一岁，五十二年回首非。人间事，且开眉一笑，醉倒金卮。 <br> 阿婆还忆年时。也曾趁鸿胪拜玉墀。念青衬荷叶，嫁衣尚在，青铜菱影，破镜犹遗。半席寒毡，一官俯首，造物还应戏小儿。问天道，看是他谁戏我，我戏他谁。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}