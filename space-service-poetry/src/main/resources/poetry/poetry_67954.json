{
  "id": 67954,
  "star": 1,
  "name": "满江红",
  "dynasty": "宋代",
  "content": "缟兔黔乌，送不了、人间昏晓。问底事、红尘野马，浮生扰扰。万古未来千古往，人生得夫知多少。叹荣华、过眼只须臾，如风扫。 <br> 篱下菊，门前柳。身外事，杯中酒。肯教它萧瑟，负持螯手。漠漠江南天万里，白云人望何时到。倚西风、吼彻剑花寒，频搔首。",
  "poet": {
    "id": 1442,
    "star": 0,
    "name": "赵希蓬",
    "desc": "赵希逢（生卒年不详）一作希蓬，宋宗室，太祖四子秦王德芳八世孙，太祖九世孙（《宋史·宗室世系表》八） 。与华岳诗词酬唱往来，有《华赵二先生南征录 》今不传。词见《诗渊》第二十五册。 理宗淳祐元年（一二四一）为汀州司理参军（明嘉靖《汀州府志》卷一一）。开禧初华岳因上书请诛韩侂胄、苏师旦编管建宁时，希逢与华交往甚密，差不多尽和华《翠微南征录》中诗。《南征录》中亦有《贺赵法曹》《答赵法曹》等诗，当即其人。原诗题注中介绍其生平为字可久（一作可父），“以词赋明经屡首监曹，初尉赣之石城，……次任建安法曹。明年复为南省锁试第一，又明年发兵上边”。"
  },
  "tags": []
}