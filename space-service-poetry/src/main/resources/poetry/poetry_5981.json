{
  "id": 5981,
  "star": 2,
  "name": "赠苏明府",
  "dynasty": "唐代",
  "content": "苏君年几许，状貌如玉童。采药傍梁宋，共言随日翁。 <br> 常辞小县宰，一往东山东。不复有家室，悠悠人世中。 <br> 子孙皆老死，相识悲转蓬。发白还更黑，身轻行若风。 <br> 泛然无所系，心与孤云同。出入虽一杖，安然知始终。 <br> 愿闻素女事，去采山花丛。诱我为弟子，逍遥寻葛洪。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}