{
  "id": 60969,
  "star": 6,
  "name": "行香子（题罗浮）",
  "dynasty": "宋代",
  "content": "满洞苔钱。买断风烟。笑桃花流落晴川。石楼高处，夜夜啼猿。看二更云，三更月，四更天。 <br> 细草如毡。独枕空拳。与山麋、野鹿同眠。残霞未散，淡雾沈绵。是晋时人，唐时洞，汉时仙。洞府自唐尧时始开，至东晋葛稚川方来。及伪刘称汉，此时方显，遂兴观。",
  "poet": {
    "id": 410,
    "star": 0,
    "name": "葛长庚",
    "image": "http://img.gushiwen.org/authorImg/gechanggeng.jpg",
    "desc": "白玉蟾(公元1194 - ?；现学界对其卒年尚有多种说法；)本姓葛，名长庚。为白氏继子，故又名白玉蟾。字如晦、紫清、白叟，号海琼子、海南翁、武夷散人、神霄散吏。南宋时人，祖籍福建闽清，生于琼州（今海南琼山）人，一说福建闽清人。幼聪慧，谙九经，能诗赋，长于书画，曾举童子科。及长，因“任侠杀人，亡命至武夷”。"
  },
  "tags": []
}