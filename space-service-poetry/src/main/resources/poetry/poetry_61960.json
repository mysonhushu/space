{
  "id": 61960,
  "star": 1,
  "name": "沁园春",
  "dynasty": "宋代",
  "content": "紫陌芳尘，烟缕收寒，雨丝过云。羡交阴桃叶，窗前曲槛，认巢燕子，柳底朱门。回首年时，雾鬟风袖，袅袅娉娉娇上春。逢迎处，仅芳华缱绻，玉佩殷勤。 <br> 谁知此际销魂。漫隐约人前笑语温。记掌中纤细，真成一梦，花时怨忆，应为双文。载酒心情，教眉诗句，空悔风流曾误人。凭谁去，待寄将恨事，两处平分。",
  "poet": {
    "id": 0,
    "star": 0,
    "name": "赵崇"
  },
  "tags": []
}