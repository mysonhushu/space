{
  "id": 61044,
  "star": 1,
  "name": "念奴娇",
  "dynasty": "宋代",
  "content": "少时独步词场，引弦百发无虚矢。岁晚却蒙昆体力，世业工修鞋底用杨文公事。曾裂白麻，曾涂墨敕，谪堕俄徵起。鼎湖龙去，老臣何以堪此。 <br> 回首当日遭逢，譬如春梦，误入华胥里。推枕黄粱犹未熟，封拜几王侯矣。似瓮中蛇，似蕉中鹿，又似槐中蚁。先人书在，尚堪追补遗史。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}