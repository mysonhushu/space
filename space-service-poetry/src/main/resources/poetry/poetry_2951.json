{
  "id": 2951,
  "star": 1,
  "name": "下桂江县黎壁",
  "dynasty": "唐代",
  "content": "放溜觌前溆，连山分上干。江回云壁转，天小雾峰攒。 <br> 吼沫跳急浪，合流环峻滩。欹离出漩划，缭绕避涡盘。 <br> 舟子怯桂水，最言斯路难。吾生抱忠信，吟啸自安闲。 <br> 旦别已千岁，夜愁劳万端。企予见夜月，委曲破林峦。 <br> 潭旷竹烟尽，洲香橘露团。岂傲夙所好，对之与俱欢。 <br> 思君罢琴酌，泣此夜漫漫。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}