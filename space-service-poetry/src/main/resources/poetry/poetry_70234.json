{
  "id": 70234,
  "star": 2,
  "name": "【双调】对玉环带清江引　四景题诗",
  "dynasty": "元代",
  "content": "郎上孤舟，片帆无计留。妾倚危楼，寸心无限愁。红雨打船头，苍烟迷渡口。<br>眼底阳关，今宵何处宿？梦里阳台，此情何日休？这番相思直恁陡，名利相迤逗。<br>未够两宵别，又早三分瘦，五花诰几时得到手。<br>　　江雨淋淋，梅垂无数金。庭树阴阳，蝉鸣不调琴。鹦鹉罢双斟，鸳鸯闲半枕。<br>粉汗浸浸，碧筒羞自饮。神思沉沉，白头愁自吟。青鸾晓来传信音，昨夜灯花谶。<br>且教宁耐些，别不叮咛甚，刚写道小生除翰林。懒听笙歌，酒空金叵罗。倦对妆<br>盒，尘蒙珠络索。眉黛扫青蛾，髻云松翠螺。人在鸣珂，功名都蹬脱。路阻关河，<br>音书越间阔。西风小亭黄叶多，镇日垂帘幕。鸾钗颠倒簪，鸳枕弯ㄣ卧，孤飞<br>儿应似我。<br>　　去岁观梅，折花亲赠君。今岁观梅，对花不见人。别处恋新婚，抛离美眷姻。<br>使得囊空，心儿不自忖。寄得书来，话儿不甚准。秀才每则理会虚调文，就里没<br>公论。不趁雨云期，只待风雷信，急回来土牛儿鞭罢春。　闺怨<br>　　罗袖偷掩，泪珠凝粉腮。宝镜羞看，鬓云松玉钗。飞絮点香阶，落红铺翠苔。<br>去了青春，青春不再来。巴到黄昏，黄昏怎地捱？推开绿窗邀月色，问月人何在？<br>欢娱往日多，烦恼今番煞，将一片惜花心愁窖里埋。<br>　　香透帘栊，藕花风渐生。影上阑干，梧桐月正明。何处理银筝？谁家调玉笙？<br>空有佳音，住音不待听。料想归期，归期未有程。他卖词章在柳营花阵里逞，不<br>管人孤另。扯破紫香囊，摔碎青铜镜，西厢下再不和月等。满泛霞杯，羞歌白苎<br>词。浓蘸霜毫，倦题红叶诗。心绪乱如丝，人情薄似纸。待害相思，相思干害死。<br>投至别离，别离何似此。恨天涯寡情游荡子，堕却青云志。烟花惹梦魂，风月关<br>心事，便那里步蟾宫折桂枝。<br>　　孔雀屏开，半遮银蜡光。翡翠衾寒，多薰宝篆香。枕剩绣鸳鸯，钗闲金凤凰。<br>恨杀飘蓬。飘蓬薄幸郎。瘦损风流，风流窈窕娘。梅花影儿才上窗，越恁添愁况。<br>砧声耳畔来，月色帘前晃，问离人断肠也不断肠。",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}