{
  "id": 5298,
  "star": 1,
  "name": "和常州崔使君咏后庭梅二首",
  "dynasty": "唐代",
  "content": "闻唱梅花落，江南春意深。更传千里外，来入越人吟。 <br> 弱干红妆倚，繁香翠羽寻。庭中自公日，歌舞向芳阴。 <br> 梅院重门掩，遥遥歌吹边。庭深人不见，春至曲能传。 <br> 花落弹棋处，香来荐枕前。使君停五马，行乐此中偏。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}