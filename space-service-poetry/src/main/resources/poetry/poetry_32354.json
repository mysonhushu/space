{
  "id": 32354,
  "star": 1,
  "name": "长安书情投知己",
  "dynasty": "唐代",
  "content": "陕服因诗句，从容已半年。一从归阙下，罕得到门前。 <br> 每候朝轩出，常看列宿悬。重投期见奖，数首果蒙传。 <br> 转觉功宜倍，兼令住更坚。都忘春暂醉，少省夜曾眠。 <br> 烦暑灯谁读，孤云业自专。精华搜未竭，骚雅琢须全。 <br> 此事勤虽过，他谋拙莫先。槐街劳白日，桂路在青天。 <br> 取第殊无序，还乡可有缘。旅情长越鸟，秋思几秦蝉。 <br> 月色千楼满，砧声万井连。江山阻迢递，时节暗推迁。 <br> 道即穷通守，才应始末怜。书绅相戒语，藏箧赠行篇。 <br> 致主当齐圣，为郎本是仙。人心期际会，凤翼许迁延。 <br> 毕竟良图在，何妨逸性便。幽斋中寝觉，珍木正阴圆。 <br> 隐几闲瞻夜，临云兴渺然。五陵供丽景，六义动花笺。 <br> 倘与潜生翼，宁非助化权。免教垂素发，归种海隅田。",
  "poet": {
    "id": 1077,
    "star": 0,
    "name": "李频",
    "image": "http://img.gushiwen.org/authorImg/lipin.jpg",
    "desc": "李频（818—876），字德新，唐大中元年(847)，唐寿昌长汀源人（今建德李家镇）葬于永乐(今李家)，唐代后期诗人。幼读诗书，博览强记，领悟颇多。寿昌县令 穆君 游灵栖洞，即景吟诗：“一径入双崖，初疑有几家。行穷人不见，坐久日空斜”。得此四句后稍顿未续。时李频从行，续吟：“石上生灵笋，池中落异花。终须结茅屋，到此学餐霞。”穆君大为赞赏。但此诗根据史学家考证是李频本人所作。"
  },
  "tags": []
}