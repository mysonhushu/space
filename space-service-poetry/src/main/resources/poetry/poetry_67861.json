{
  "id": 67861,
  "star": 1,
  "name": "念奴娇",
  "dynasty": "宋代",
  "content": "水沉香霭，满钱塘千里，秋烟如织。万井欢声瞻宝钱，遥指明星南极。辇路看花，神旗垂彩，名冠金门籍。平阳家世，凌烟都减颜色。须信勋业风流，阳春有脚，到处开桃李。洊拥油幢宸眷重，吴越江南江北。认取疏梅，东君深意，遣调羹消息。凤书飞下，绿槐元自相识。",
  "poet": {
    "id": 999,
    "star": 0,
    "name": "王涣",
    "desc": "王涣（859--901），唐文学家。字文吉。太原（今属山西）人。中和、光启中，佐滑州王铎、京兆郑延昌幕掌笺奏。大顺二年（891）登进士第。"
  },
  "tags": []
}