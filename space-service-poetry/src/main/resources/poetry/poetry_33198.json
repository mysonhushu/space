{
  "id": 33198,
  "star": 1,
  "name": "苦雨",
  "dynasty": "唐代",
  "content": "霪霖翳日月，穷巷变沟坑。骤洒纤枝折，奔倾坏堵平。 <br> 蒙簦来客绝，跃甃噪蛙狞。败屐阴苔积，摧檐湿菌生。 <br> 斜飞穿裂瓦，迸落打空铛。叶底迟归蝶，林中滞出莺。 <br> 润侵书缝黑，冷浸鬓丝明。牖暗参差影，阶寒断续声。 <br> 尺薪功比桂，寸粒价高琼。遥想管弦里，无因识此情。 ",
  "poet": {
    "id": 1390,
    "star": 0,
    "name": "林宽",
    "desc": "林宽，唐朝诗人，（约公元八七三年前后在世）字不详，侯官人。生卒年均不详，约唐懿宗咸通末前后在世。与许棠李频同时，生平事迹亦均不详。宽著有诗集一卷，《文献通考》传于世。"
  },
  "tags": []
}