{
  "id": 59006,
  "star": 1,
  "name": "鹊桥仙",
  "dynasty": "宋代",
  "content": "思归时节，乍寒天气，总是离人愁绪。夜来无奈被西风，更吹做、一帘秋雨。 <br> 征衫拂泪，阑干倚醉，羞对黄花无语。寄书除是雁来时，又只恐、书成雁去。",
  "poet": {
    "id": 101,
    "star": 0,
    "name": "杨炎正",
    "image": "http://img.gushiwen.org/authorImg/yangyanzheng.jpg",
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。"
  },
  "tags": []
}