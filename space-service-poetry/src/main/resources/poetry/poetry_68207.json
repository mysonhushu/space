{
  "id": 68207,
  "star": 9,
  "name": "声声慢",
  "dynasty": "宋代",
  "content": "秋声淅沥，楚棹吴鞭，相逢易老颜色。桐竹鸣骚音韵，水云空觅。炎凉自今自古，信浮生、有谁禁得。漫回首，问黄花还念，故人犹客。 <br> 莫管红香狼藉。兰蕙冷，偏他露知霜识。木落山空心事，对秋明白。征衣暗尘易染，算江湖、随人宽窄。正无据，看寒蟾、飞上暮碧。",
  "poet": {
    "id": 0,
    "star": 0,
    "name": "奚岊"
  },
  "tags": []
}