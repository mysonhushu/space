{
  "id": 55860,
  "star": 1,
  "name": "南歌子（圣节前三日小集于尉厅）",
  "dynasty": "宋代",
  "content": "宾宴亲尧日，薰弦动舜风。公余无事乐年丰。多谢歌姬流盼、更情浓。 <br> 气＿云天外，毫濡雪碗中。百篇斗酒兴何穷。却笑东山无语、醉花丛。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}