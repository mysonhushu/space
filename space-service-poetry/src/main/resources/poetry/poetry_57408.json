{
  "id": 57408,
  "star": 1,
  "name": "贺新郎（中秋）",
  "dynasty": "宋代",
  "content": "试与姮娥语。问因何、年年此夜，月明如许。万顷镕成银世界，是处玉壶风露。又岂比、寻常三五。变化乾坤同一色，觉星躔、斗柄皆回互。须要我，共分付。 <br> 平生脚踏红尘处。漫纷纷、鸡镕厚薄，燕鸿来去。只有婵娟多情在，依旧当时雅素。空自叹、归心难住。留取清光岷江畔，照扁舟、送我章江路。频引满，莫匆遽。",
  "poet": {
    "id": 2236,
    "star": 0,
    "name": "京镗",
    "desc": "京镗（1138 —1200）字仲远，南宋丞相、词人，晚号松坡居士，豫章（今江西南昌）人。高宗绍兴二十七年进士。历知江州瑞昌县。孝宗召对称旨，擢监察御史，累迁右司郎官。淳熙十五年，授四川安抚制置使，知成都府。光宗绍熙二年（1191），召为刑部尚书。五年，签书枢密院事、参知政事。庆元二年（1196）拜右丞相，六年进左丞相，封翼国公。卒年六十三。卒后赠太保，谥文忠，后改谥庄定。有诗集七卷、词集《松坡居士乐府》二卷，《文献通考》传于世。事见《诚斋集》卷一二三《京公墓志铭》。《宋史》卷三九四有传。"
  },
  "tags": []
}