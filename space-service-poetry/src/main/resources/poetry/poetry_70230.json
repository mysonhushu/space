{
  "id": 70230,
  "star": 5,
  "name": "【双调】雁儿落过得胜令　归隐",
  "dynasty": "元代",
  "content": "器非瑚琏同，才岂杯卷用。常嗟斥篱，冷笑醯鸡瓮。手拽短藤筇，足蹑<br>乱山峰。老体缘诗瘦，衰颜藉酒红。空空，世事如春梦。匆匆，人生类转蓬。闲<br>来无妄想，静里多情况。物情螳捕蝉，世态蛇吞象。直志定行藏，屈指数兴亡。<br>湖海襟怀阔，山林兴味长。壶觞，夜月松花酿。轩窗，秋风桂子香。山翁醉似泥，<br>村酒甜如蜜。追思莼与鲈，拨置名和利。鸡鹜乱争食，鹬蚌任相持。风雪双蓬鬓，<br>乾坤一布衣。驱驰，尘事多兴废。依栖，云林少是非。词林锦绣堆，歌管莺花队。<br>青春逼后生，白发催先辈。逝景正堪悲，往事已难追。去国笼双袖，还家纵两眉。<br>回思，冠冕为身累。知机，云山与世违。功名休挂齿，山水堪酬志。相离鸡鹜群，<br>收敛鹏翅。风外看游丝，竹上刻新词。子金虽尽，陶潜酒莫辞。追思，礼乐三<br>千字。嗟咨，风波十二时。身离皂盖车，足谢青云路。凤凰池上归，鹦鹉洲边住。<br>松竹影扶疏，禽鸟语喧呼。风月供斑管，烟霞拥翠裾。频沾，有限杯中物。熟读，<br>无穷架上书。天时鉴盛衰，物理参成败。知机张子房，失计韩元帅。猿鸟莫惊猜，<br>亭馆小安排。风月酬清兴，烟霞惬壮怀。头白，百岁人何在。梅开，一年春又来。<br>相亲麋鹿群，跳出龙蛇阵。禅心锻炼成，俗虑消磨尽。随意乐天真，知命守清贫。<br>茅店家家酒，梅花处处春。黄尘，不使侵双鬓。白云，长教伴一身。柴门尽日关，<br>家事经春办。登场禾稼成，满瓮葡萄泛。名姓老空山，魂梦杳长安。且入白莲社，<br>休题玉笋班。闲看，剑气和云散。频弹，琴声带月寒。惭居鼎鼐官，笑领烟霞伴。<br>诗成东阁题，酒尽西邻换。结草对层峦，接竹引飞湍。啸傲期元亮，奸雄愧老瞒。<br>团团，海月共清玩，攒攒，山花带笑看。时光几变迁，世事多谙练。甘为驽钝才，<br>羞作麒麟楦。老计向林泉，平地作神仙。茶药琴棋砚，风花雪月天。休言，富贵<br>非吾愿。随缘，箪瓢乐自然。至如富便骄，未若贫而乐。假遭秦岭行，何似苏门<br>啸。满瓮泛香醪，欹枕听松涛。万里天涯客，一枝云外巢。渔樵，坐上供吟笑。<br>猿鹤，山中作故交。诗书细琢磨，笔砚闲功课。金刀剖细鳞，绿酒醅香糯。荆棘<br>长铜驼，冠盖静鸣珂。富贵冰消日，光阴车下坡。猗猗，绿竹延清坐。峨峨，青<br>山发浩歌。性情甘淡雅，口体便粗粝。农桑足课程，赋税先输纳。蓑笠度年华，<br>诗酒作生涯。鲜鲤烹尾，香粳炊玉芽。人家，团簇青山下。梅花，横斜绿水涯。<br>茶烹铛内云，酒泛杯中月。耻随鸳鹭班，笑结鸡豚社。举世怕干涉，掩卷慢伤嗟。<br>楚霸千钧力，苏秦三寸舌。豪杰，人物都消灭。骄奢，光阴已断绝。婆娑盖草亭，<br>迤逦穿松径。汪洋阔酒肠，潇洒清诗兴。有分订鸥盟，无意展鹏程。白发唯公道，<br>东风不世情。青青，山色当窗映。泠泠。泉声绕涧鸣。忙忙乌兔走，扰扰龙蛇斗。<br>谁知管乐才，孰得乔松寿。闲似水中鸥，拙若树头鸠。白屋终寒土，黄金促贵侯。<br>优游，诗酒村学究。风流，文章老教头。新诗窗下吟，浊酒床头窨。看山掉臂行，<br>饮水曲肱枕。出户敞衣襟，倚杖听松琴。且食夷齐粟，休分管鲍金。平林，松竹<br>留清荫。幽禽，喉舌弄巧音。经书子训严，荆布妻从俭。门前独木桥，屋后三家<br>店。岚气接虚檐，山色透疏帘。秋早鸡儿嫩，风高粟子甜。观瞻，物理还须验。<br>沉潜。时光不可淹。趋炎真面惭，附势实心淡。志向车有︼，身比舟无缆。随地<br>结茅庵，归梦谢朝参。事业居天上，声名播斗南。风潭，百顷青铜鉴。云岩，千<br>寻碧玉簪。",
  "poet": {
    "id": 2823,
    "star": 0,
    "name": "汪元亨",
    "desc": "汪元亨（生卒不详），元代文学家。字协贞，号云林，别号临川佚老，饶州（今江西鄱阳）人元至正间出仕浙江省掾，后迁居常熟官至尚书。所作杂剧有三种，今皆不传。《录鬼簿续篇》说他有《归田录》一百篇行世，见重于人。现存小令恰一百首，中题名「警世」者二十首，题作《归田》者八十首。他生当元末明初乱世，从今存散曲内容看，多警世叹时之作，吟咏归田隐逸生活。在艺术上，其散曲风格豪放，语言质朴，善用排比，一气贯注：有些则潇洒典雅，情味浓郁，互文比喻，耐人寻味。"
  },
  "tags": []
}