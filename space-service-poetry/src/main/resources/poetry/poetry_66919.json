{
  "id": 66919,
  "star": 1,
  "name": "水龙吟（寿刘无竞·十月三十）",
  "dynasty": "宋代",
  "content": "橙黄橘绿佳期，诘朝又报阳来复。笼葱瑞气，天教蟠绕，名门乔木。上界仙人，来游西塾，骖鸾跨鹤。有如椽彩笔，笺天万字，□呈了、琅玕腹。 <br> 不愿班行鸣玉。问君王、再分符竹。棣华辉映，庭萱春好，举杯相属。伯氏乘轺，诸公须又，安排除目。这堆床牙笏，人人道是，太夫人福。",
  "poet": {
    "id": 2018,
    "star": 0,
    "name": "王迈",
    "desc": "王迈(1184～1248) ，南宋诗人。字实之，一作贯之。自号臞轩居士。今福建仙游县园庄镇（旧称慈孝里）人。嘉定十年(1217)进士，经历南外睦宗院教授、漳州通判等职。为人刚直敢言，刘克庄曾以\"策好人争诵，名高士责全\"诗句相赠。后来他由于应诏直言，被台官弹劾而降职。淳□中，主持邵武军事务，死后追封为司农少卿。"
  },
  "tags": []
}