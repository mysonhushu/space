{
  "id": 67064,
  "star": 1,
  "name": "风瀑竹（元宵）",
  "dynasty": "宋代",
  "content": "阁住杏花雨。便新晴、等间勾引，香车成雾。璧月光中箫凤远，袅袅馀音如缕。诮一似、君仙府。天意乍随人意好，渐星桥、度汉珠还浦。又何啻、列千炬。晚来乍觉阴盘固。笑人间、玉瓶瑶瑟，锦茵雕俎。无限升平宣政曲，回首中原何处。慨鸣镝、已无宫武。扑面胡尘浑未扫，强欢讴、还肯轩昂否。荣旧恨，为谁赋。",
  "poet": {
    "id": 1371,
    "star": 0,
    "name": "牟子才",
    "desc": "牟子才，字存叟，号存斋，井研（今属四川）人。牟桂子，宋代官吏、学者。宁宗嘉定十六年（1223）进士，调洪雅尉，监成都府榷茶司卖引所。理宗宝祐元年（1253），以军器少监兼国史院编修官、实录院检讨官、崇政殿说书，累迁礼部尚书兼给事中。度宗即位，进端明殿学士。以资政殴学士致仕。有《存斋集》，已佚。其子牟郧亦为学者，著有《陵阳集》，其孙牟应龙亦为学者，人称祖孙三才人。"
  },
  "tags": []
}