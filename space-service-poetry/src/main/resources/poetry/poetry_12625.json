{
  "id": 12625,
  "star": 1,
  "name": "与张补阙、王炼师自…留别赵员外裴补阙同赋杂题一首",
  "dynasty": "唐代",
  "content": "朝朝春事晚，泛泛行舟远。淮海思无穷，悠扬烟景中。 <br> 幸将仙子去，复与故人同。高枕随流水，轻帆任远风。 <br> 钟声野寺迥，草色故城空。送别高台上，裴回共惆怅。 <br> 悬知白日斜，定是犹相望。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}