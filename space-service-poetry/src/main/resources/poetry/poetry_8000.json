{
  "id": 8000,
  "star": 3,
  "name": "自梁园至敬亭山见会公谈陵阳山水兼期同游因有此赠",
  "dynasty": "唐代",
  "content": "我随秋风来，瑶草恐衰歇。中途寡名山，安得弄云月。 <br> 渡江如昨日，黄叶向人飞。敬亭惬素尚，弭棹流清辉。 <br> 冰谷明且秀，陵峦抱江城。粲粲吴与史，衣冠耀天京。 <br> 水国饶英奇，潜光卧幽草。会公真名僧，所在即为宝。 <br> 开堂振白拂，高论横青云。雪山扫粉壁，墨客多新文。 <br> 为余话幽栖，且述陵阳美。天开白龙潭，月映清秋水。 <br> 黄山望石柱，突兀谁开张。黄鹤久不来，子安在苍茫。 <br> 东南焉可穷，山鸟飞绝处。稠叠千万峰，相连入云去。 <br> 闻此期振策，归来空闭关。相思如明月，可望不可攀。 <br> 何当移白足，早晚凌苍山。且寄一书札，令予解愁颜。",
  "poet": {
    "id": 247,
    "star": 0,
    "name": "李白",
    "image": "http://img.gushiwen.org/authorImg/libai.jpg",
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。"
  },
  "tags": []
}