{
  "id": 58773,
  "star": 1,
  "name": "满江红（丙辰中秋定王台即席饯富次律）",
  "dynasty": "宋代",
  "content": "凉入三湘，秋气爽、江澄沙白。人欲去、离愁黯黯，莫留行色。杯在中朝陪鹓鹭，暂来南楚分风月。与元枢、鹗荐共扶摇，朝天阙。 <br> 皇华使，和戎策。西府赞，中兴业。有缁衣同美，武公勋烈。樯燕已知添别意，骊驹谁为歌新阕。恨此情、如月过中秋，圆还缺。",
  "poet": {
    "id": 2558,
    "star": 0,
    "name": "赵师侠",
    "desc": "赵师侠（生卒年不详）一名师使，字介之，号坦庵，太祖子燕王赵德昭七世孙，居于新淦（今江西新干）。淳熙二年（1175）进士。十五年为江华郡丞。饶宗颐《词籍考》卷四：“其跋孟元老《梦华录》云：”余侍先大父，亲承謦咳，校之此录，多有合者，今甲子一周，故老沦没，因镌木以广之。淳熙丁未（1187）十月，浚仪赵师侠介之书于坦庵。‘似师侠生于建炎元年（1127）以前。集中有重明节词，则当光宗以九月四日为重明节之世。所署最后年干为乙巳，则宁宗庆元三年（1197）也。有《坦庵长短句》一卷。"
  },
  "tags": []
}