{
  "id": 63724,
  "star": 2,
  "name": "意难忘（咸淳癸酉用清真韵）",
  "dynasty": "宋代",
  "content": "汀柳初黄。送流车出陌，别酒浮觞。乱山迷去路，空阁带余香。人渐远，意凄凉。更暮雨淋浪。悔不办，窄衫细马，两两交相。 <br> 春梁语燕犹双。叹晓窗新月，独照刘郎。寄笺频误约，临镜想慵妆。知几梦，恼愁肠。任更驻何妨。但只怜，绿阴匝匝，过了韶光。",
  "poet": {
    "id": 2903,
    "star": 0,
    "name": "刘埙",
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。"
  },
  "tags": []
}