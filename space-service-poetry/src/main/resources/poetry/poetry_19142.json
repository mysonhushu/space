{
  "id": 19142,
  "star": 1,
  "name": "玉壶冰（一作咏冰壶）",
  "dynasty": "唐代",
  "content": "琢玉性惟坚，成壶体更圆。虚心含众象，应物受寒泉。 <br> 温润资天质，清贞禀自然。日融光乍散，雪照色逾鲜。 <br> 至鉴功宁宰，无私照岂偏。明将水镜对，白与粉闱连。 <br> 拂拭终为美，提携伫见传。勿令毫发累，遗恨鲍公篇。",
  "poet": {
    "id": 2757,
    "star": 0,
    "name": "李程",
    "desc": "李程 ，（公元七六五年左右至八四一年左右）字表臣，陇西人。约生于唐代宗永泰中，约卒于武宗会昌初，年七十七岁。贞元十二年（公元七九六年）进士，累辟使府，为监察御史，充翰林学士。举士入署，常视日影为候，程性懒，日过八砖乃至，时号八砖学士。元和中，知制诰，拜礼部侍郎。敬宗即位，以吏部侍郎同平章事。后罢为河东节度使。武宗立，为东都留守。卒，谥曰缪。程著有表状一卷，《新唐书艺文志》传于世。"
  },
  "tags": []
}