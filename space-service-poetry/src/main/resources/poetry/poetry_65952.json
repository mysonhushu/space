{
  "id": 65952,
  "star": 1,
  "name": "满庭芳",
  "dynasty": "宋代",
  "content": "咄哉牛儿，心壮力壮，几人能可牵系。为爱原上，娇嫩草萋萋。只管侵青逐翠，奔走后、岂愿群迷。争知道，山遥水远，回首到家迟。 <br> 牧童，能有智，长绳牢把，短梢高携。任从它，入泥入水无为。我自心调步稳，青松下、横笛长吹。当归处，人牛不见，正是月明时。",
  "poet": {
    "id": 0,
    "star": 0,
    "name": "张风子"
  },
  "tags": []
}