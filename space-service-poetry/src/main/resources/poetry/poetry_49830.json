{
  "id": 49830,
  "star": 1,
  "name": "满庭芳（重阳前席上次元直韵）",
  "dynasty": "宋代",
  "content": "寒日穿帘，澄江凭槛，练光浮动余霞。蓼汀芦岸，黄叶衬孤花。天外征帆隐隐，残云共、流水无涯。登临处，琼枝潋滟，风帽醉欹斜。 <br> 丰年，时节好，玉香田舍，酒满渔家。算浮世劳生，事事输他。便恁从今酩酊，休更问、白雪笼纱。还须仗，神仙妙手，传向画图夸。",
  "poet": {
    "id": 0,
    "star": 0,
    "name": "舒亶"
  },
  "tags": []
}