{
  "id": 67204,
  "star": 1,
  "name": "木兰花（甘泉岩）",
  "dynasty": "宋代",
  "content": "断崖抛雪瀑，又潜溜、入山跟。听暗壁潺湲，山中紫雾，山下红云。当年七僧甚处，但空馀、老刹靠嶙峋。底事神粮不幻，翠窝胜积香尘。 <br> 纷纷。结社种莲人。名氏已无闻。看银书般若，金陵故国，斜敕空存。争得十虚销殒，为攘皇、冤魄脱沈沦。往事犹堪一笑，岩花乱点乌巾。",
  "poet": {
    "id": 1261,
    "star": 0,
    "name": "曾原郕",
    "desc": "曾原郕，工诗词。师事著名文学家杨万里。南宋末避乱钟陵，与戴石屏诸贤结“江湖吟社”。遗作极少见，旧县志载有其 《瑞鹤仙》词 《金精山》一首。"
  },
  "tags": []
}