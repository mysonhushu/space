{
  "id": 4092,
  "star": 1,
  "name": "哭故人",
  "dynasty": "唐代",
  "content": "生死久离居，凄凉历旧庐。叹兹三径断，不践十年馀。 <br> 古木巢禽合，荒庭爱客疏。匣留弹罢剑，床积读残书。 <br> 玉没终无像，兰言强问虚。平生不得意，泉路复何如。",
  "poet": {
    "id": 1877,
    "star": 0,
    "name": "乔知之",
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。"
  },
  "tags": []
}