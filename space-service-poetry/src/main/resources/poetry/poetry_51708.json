{
  "id": 51708,
  "star": 1,
  "name": "蓦山溪（天穿节和朱刑掾二首）",
  "dynasty": "宋代",
  "content": "望云门外。油壁如流水。空巷逐朱幡，步春风、香河七里。冶容炫服，摸石道宜男，穿翠霭，度飞桥，影在清漪里。 <br> 秦头楚尾。千古风流地。试问汉江边，有解珮、行云旧事。主人是客，一笑强颁春，烧灯后，赏花前，遥忆年年醉。",
  "poet": {
    "id": 436,
    "star": 0,
    "name": "葛胜仲",
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。"
  },
  "tags": []
}