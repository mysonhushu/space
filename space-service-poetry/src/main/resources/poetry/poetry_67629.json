{
  "id": 67629,
  "star": 1,
  "name": "醉蓬莱春寿府",
  "dynasty": "宋代",
  "content": "正春风初扇，梅蕊飘香，雨余晴书。箫鼓声中，麝烟喷金兽。幕府宾僚，杜诗韩笔，竞吐奇争秀。共指乔松，同瞻峻岳，祝公眉寿。 <br> 汉相功勋，陈思文藻，奕世风流，迥居人右。持节分符，屡试经邦手。天府剧烦，雍容谈笑，令闻光前后。君相恩隆，公圭金印，一时亲授。",
  "poet": {
    "id": 0,
    "star": 0,
    "name": "赵士谷"
  },
  "tags": []
}