{
  "id": 54663,
  "star": 1,
  "name": "朝中措（闻莺）",
  "dynasty": "宋代",
  "content": "飘飘仙袂缕黄金。相对弄清音。几度教人误听，当窗绿暗红深。 <br> 一声梦破，槐阴转午，别院深沈。试问绿杨南陌，何如紫椹西林。",
  "poet": {
    "id": 1199,
    "star": 0,
    "name": "李石",
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。"
  },
  "tags": []
}