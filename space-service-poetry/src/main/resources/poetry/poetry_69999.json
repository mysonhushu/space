{
  "id": 69999,
  "star": 1,
  "name": "【双调】折桂令_江头即事问",
  "dynasty": "元代",
  "content": "江头即事<br>问城南春事何如？细草如烟，小雨如酥。不驾巾车，不拖竹杖，不上篮舆。著二日将息蹇驴，索三杯分付奚奴。竹里行厨，花下堤壶，共友联诗，临水观鱼。<br>自述<br>淡生涯却不多争，卖药修琴，负笈担簦。雪岭樵柯，烟村牧笛，月渡渔罾。究生死干忙煞老僧，学飞升空老了先生。我腹膨脝，我貌狰狞，我发鬅鬙。除了衔怀，百拙无能。<br>西湖早春<br>小红楼隔水人家，草未鸣蛙，柳已藏鸦。试卷朱帘，寻山问寺，何处无花。金络脑堤边骏马，锦缠头船上娇娃。风东繁华，不醉流霞，前世生涯。<br>登灵鹫山<br>便休提钟鼎山林，遮莫荣，总是消沉、落落魄魄，酒逢知己，琴遇知音。时俯仰人间古今，且消磨闲处光阴。无事当心，今日从容，此地登临。",
  "poet": {
    "id": 836,
    "star": 0,
    "name": "曹德",
    "desc": "曹德，字明善，衢州（今浙江衢县）人。曾任衢州路吏，山东宪吏。后至元五年（一三三九）曹德在都下作〔清江引〕（又名〔岷江录〕）二曲讥讽权贵伯颜擅自专权，杀害剡王彻彻笃，锻炼诸狱，延及无辜。大书揭于五门之上，因此名声大噪。"
  },
  "tags": []
}