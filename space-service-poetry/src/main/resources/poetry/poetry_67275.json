{
  "id": 67275,
  "star": 1,
  "name": "贺新郎（寿蔡久轩参政，癸丑生）",
  "dynasty": "宋代",
  "content": "满劝黄封酒。是年年、春色长绕，径花宫柳。碧水丹山添清气，岁月兰亭癸丑。看枢极、光腾台斗。细数中书堂壁记，自欧韩、富范题名后，还有似、我公否。 <br> 好知天意生贤候，正造化安排，孕出五阳之秀。何物一阴犹踯躅，尽决还公只手。这一著、邦家之寿。宰相时来须教做，算人间、是处鱼羹有。名与节，久轩久。",
  "poet": {
    "id": 0,
    "star": 0,
    "name": "王庚"
  },
  "tags": []
}