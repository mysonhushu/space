{
  "id": 69841,
  "star": 2,
  "name": "【双调】行香子_叹世名利相",
  "dynasty": "元代",
  "content": "叹世<br>名利相签，祸福相兼，使得人白发苍髯。残花雨过，落絮泥沾，似梦中身、石中火、水中盐。<br>【幺】跳下竿尖，摆脱钩钳，乐天真休问人嫌。顾前盼后，识耻知廉。是汉张良，越范蠡，晋陶潜。<br>【乔木查】尽秋霜鬓染，老去红尘厌。名利为心无半点，庄周蝶梦甜，疏散威严。<br>【搅筝琶】君休欠，何故苦厌厌。月满还亏，杯盈自滟，荣贵路景稠粘。沾惹情忺，把穿。绝业贯休再添，徒尔趋炎。<br>【拨不断】弃雕檐，隐闾阎。灰心打灭烧身焰，袖手擘开锁顶钳，柔舌砍钝吹毛剑。旧由绝念。<br>【离亭宴带歇指煞】无钱妆富刚为僭，有财合散休从俭。狂夫不厌，为口腹遥天外置网罗，贪贿赂满肚里生荆棘，争人我平地上撅坑堑。六印多你尚贪，一瓢足咱无欠。君子退谦，把两字利名勾，向百岁光阴里，将一味清闲占。供庖厨野齑香，忘宠辱村醪酽。无客至柴荆昼掩，卧松菊北窗凉，躲风波世途险。",
  "poet": {
    "id": 1009,
    "star": 0,
    "name": "曾瑞",
    "desc": "曾瑞（生卒年不详）， 元代散曲作家。字瑞卿，自号褐夫。大兴（今北京市大兴区）人。因喜江浙人才风物而移家南方。《录鬼簿》记他“临终之日，诣门吊者以千数”，可知他当时已有盛名。由于志不屈物，不解趋附奉承，所以终身不仕，优游市井，赖江淮一带熟人馈赠为生。善绘画，能作隐语小曲，散曲集有《诗酒馀音》行于当世，今佚。"
  },
  "tags": []
}