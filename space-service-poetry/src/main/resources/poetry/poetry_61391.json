{
  "id": 61391,
  "star": 1,
  "name": "飞雪满堆山（次赵西里＿·行喜雪韵）",
  "dynasty": "宋代",
  "content": "爱日烘晴，梅梢春动，晓窗客梦方远。江天万里，高低烟树，四望犹拥螺鬟。是谁邀滕六，酿薄暮、同云＿寒。却元来是，铃阁露熏，俄忽老青山。 <br> 都尽道、年来须更好，无缘农事，雨涩风慳。鹅池夜半，衔枚飞渡，看樽俎折冲间。尽青油谈笑，琼花露、杯深量宽。功名做了，云台写作画图看。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}