{
  "id": 68841,
  "star": 1,
  "name": "沁园春（从臾还亲）",
  "dynasty": "宋代",
  "content": "心上浮香，轩前度影，约久传梅。奈月意风情，枝南枝北，云婚雨嫁，年去年来。几望溪桥，屡肥芳信，历尽冰霜春自回。朝来报，报梢头儿女，并蒂花开。 <br> 佩环飞下妆台。喜今度佳期不用催。羡行李三千，金屏翠幄，仙姿第一，玉骨琼腮。雌蝶纷纷，雄蜂逐逐，争道工为使与媒。翁知么，有西楼过雁，暗为徘徊。",
  "poet": {
    "id": 2076,
    "star": 0,
    "name": "朱元夫",
    "desc": "朱元夫，男，汉族，诗人，代表作《沁园春（从臾还亲）》"
  },
  "tags": []
}