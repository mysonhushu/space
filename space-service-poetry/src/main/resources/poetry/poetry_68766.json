{
  "id": 68766,
  "star": 1,
  "name": "木兰花慢（元夕郡侯邀赋）",
  "dynasty": "宋代",
  "content": "梅妆堪点额，觉残雪、未全消。忽春递南枝，小窗明透，渐褪寒骄。天公似怜人意，便挽回、和气做元宵。大守公家事了，何妨银烛高烧。 <br> 旋开铁锁粲星桥。快灯市、客相邀。且同乐时平，唱弹弦索，对舞纤腰。传柑记陪佳宴，待说来、须更换金貂。只恐出关人早，鸡鸣又报趣朝。",
  "poet": {
    "id": 0,
    "star": 0,
    "name": "刘应雄"
  },
  "tags": []
}