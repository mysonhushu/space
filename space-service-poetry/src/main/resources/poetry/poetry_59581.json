{
  "id": 59581,
  "star": 1,
  "name": "踏莎行（七月十六日寿胡季海）",
  "dynasty": "宋代",
  "content": "自昔中元，多生上相。麒麟今又来天上。云衢虽未掇勋名，月评先已腾声望。 <br> 宝鼎浓熏，金翘绝唱。真珠百斛倾家酿。斯辰聊用祝龟龄，他年端合扶鸠杖。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}