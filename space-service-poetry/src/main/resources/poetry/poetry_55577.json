{
  "id": 55577,
  "star": 4,
  "name": "前调（谢人送牡丹）",
  "dynasty": "宋代",
  "content": "甲帐春风肯见分。夜陪清梦当炉熏。寻香若傍阑干晓，定见堆红越鄂君。 <br> 雕玉佩，郁金裙。凭谁书叶寄朝云。兰芽九畹虽清绝，也要芳心伴小醺。",
  "poet": {
    "id": 1320,
    "star": 0,
    "name": "李吕",
    "desc": "李吕，字滨老，一字东老，邵武军光泽人。生于宋徽宗宣和四年，卒于宁宗庆元四年，年七十七岁。端庄自重，记诵过人。年四十，即弃科举。好治易，尤留意通鉴。教人循循善诱，常聚族百人，昕夕击鼓，聚众致礼享堂，不以寒暑废。吕著有《澹轩集》十五卷，《国史经籍志》传于世。"
  },
  "tags": []
}