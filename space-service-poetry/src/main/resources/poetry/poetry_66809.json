{
  "id": 66809,
  "star": 1,
  "name": "括满江红",
  "dynasty": "宋代",
  "content": "寂寞江城，DED5只共、梅花幽独。揩病眼、佳人何许。嫣然空谷。幻出天姿真富贵，朱唇滞酒红生肉。笑漫山、繁李与夭桃，俱粗俗。 <br> 迟日丽，春睡足。明月照，尤清淑。算移根千里，远从西蜀。流落天涯应可念，为渠剧饮仍歌曲。怕明朝、酒醒落纷纷，那忍触。 <br> 李白襄阳歌：落日欲没岘山西，倒着接花下迷。襄阳小儿齐拍手，拦街争唱白铜E96F借问笑何事，笑杀山翁醉似泥。鸬鹚杓、鹦鹉杯，百年三万六千日，一日须倾三百杯。遥看汉水鸭头绿，恰似蒲萄初发醅。此江若变作春酒，垒麹便筑糟邱台。金鞍骏马换少妾，笑坐金鞍歌落梅。车傍侧挂一壶酒，凤笙龙筦行相催。咸阳市上叹黄犬，何如月下倾金罍。君不见、晋朝羊公一片石，龟龙剥落生莓苔。泪亦不能为之堕，心亦不能为之哀。清风明月不用一钱买，玉山自倒非人推。舒州杓、力士铛，李白与尔同死生。襄王云雨今安在，江水东流猿夜声。",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}