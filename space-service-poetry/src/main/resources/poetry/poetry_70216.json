{
  "id": 70216,
  "star": 2,
  "name": "【中吕】喜春来_潇潇夜雨滋",
  "dynasty": "元代",
  "content": "潇潇夜雨滋黄菊，飒飒金凤翦翠梧，青灯相伴影儿孤。闻禁鼓，长夜睡应无。<br>　　笔头风月时时过，眼底儿曹渐渐多，有人问我事如何？人海阔，无日不风波！<br>　　金钗翦烛金莲冷，玉鼎添香玉笋轻，软红深处听莺声。良夜永，樽有酒且消<br>停。<br>　　伤心白发三千丈，过眼金钗十二行，老来休说少年狂。都是谎，樽有酒且徜<br>徉。<br>　　黄金转世人何在？白日飞升谁见来？刘晨再要访天台。休分外，樽有酒且开<br>怀。<br>　　江山不老天如醉，桃李无言春又归，人生七十古来稀。图甚的，樽有酒且舒<br>眉。<br>　　推回尘世光阴磨，织老愁机日月梭，得婆婆处且婆婆。休笑我，樽有酒且高<br>歌。<br>　　座间明月清风我，门外红尘紫陌他，闲评鼎鼐怎调和？皆未可，樽有酒且高<br>歌。<br>　　春方好处花将过，人到荣时发已皤，求田问舍待如何？皆未可，樽有酒且高<br>歌。<br>　　芝兰满种功难就，荆棘都除力未周，百年心事两眉头。除是酒，消尽古今愁。<br>　　黄花篱下虽云乐，赤壁矶头气更豪，矶头篱下两相高。诗兴豪，沉醉乐陶陶。　四节<br>　　海棠过雨红初淡，杨柳无风睡正酣，杏烧红桃剪锦草揉蓝。三月三，和气盛<br>东南。<br>　　垂门艾挂狰狰虎，竞水舟飞两两凫，浴兰汤斟绿醑泛香蒲。五月五，谁吊楚<br>三闾！<br>　　天孙一夜停机暇，人世千家乞巧忙，想双星心事密话头长。七月七，回首笑<br>三郎。<br>　　香橙肥蟹家家酒，红叶黄花处处秋，极追寻高眺望绝风流，九月九，莫负少<br>年游。<br>　　海棠颜色娇宜雨，扬柳腰肢瘦怯风，樱唇一点吐微红。可喜种，怎落在此门<br>中？<br>　　有如杨柳风前瘦，恰似桃花镜里羞，嫩红娇绿已温柔。从别后，虽瘦也风流。<br>　　笔端写出苏黄字，才调吟成李杜诗，潘安容貌沈腰肢，可喜死，是一个俊人<br>儿。<br>　　眼横秋水双波溜，眉耸春山八字愁，别来谁伴上妆楼？如转首，庭树忽惊秋。<br>　　玉鞭杨柳春风陌，绣毂梨花夜月阶，楚云湘雨梦阳台。休分外，花柳暗尘埃。<br>　　锦堂帘幕香风细，兰柱秋千夜月低，此情惟有落花知。人未归，愁听杜鹃啼。<br>　　淡烟微雨骊山晚，红叶黄花渭水寒，霓裳一曲破潼关。锦树残，闲煞玉阑干。<br>　　为闻金缕歌讴彻，不觉银瓶酒尽绝，管弦楼外月儿斜。沉醉也，不记玉人别。<br>　　水光山色堪图画，野鸭河豚味正佳，竹篱茅舍两三家。新酒压，客至捕鱼虾。<br>　　湘裙半露金莲剪，翠袖轻舒玉笋纤，花钿宜点黛眉尖。可喜脸，争忍立谦谦。<br>　　窄裁衫礻肯安排瘦，淡扫蛾眉准备愁，思君一度一登楼。凝望久，雁过楚天<br>秋。<br>　　不能够欢会空能够看，没乱煞心肠受用煞眼，一番相见一番难。几步间，如<br>隔万重山。<br>　　梦回酒醒初更过，月转南楼二鼓过，玉人低唤粉郎呵。休睡波，良夜苦无多！<br>　　愁怀似织情如醉，终日无心扫黛眉，良宵独自守孤帏。人未归，愁听子规啼。<br>　　冰肌自是生来瘦，那更分飞两下愁，别离情苦思悠悠。何日休？似水向东流。<br>　　家家艾虎悬朱户，处处菖蒲泛绿醑，浴兰汤缠彩索佩灵符。五月五，谁吊楚<br>三闾。<br>　　银河耿耿无云翳，乌鹊哓哓不夜栖，合双星言密约会佳期。七月七，回首泪<br>沾衣。<br>　　紫萸荐酒人怀旧，红叶经霞蟹正秋，乐登高闲眺望醉风流。九月九，莫负少<br>年游。<br>　　芙蓉烛底花开锦，杨柳楼头日弄阴，象牙床鸳鸯枕凤凰衾。休去寝，一片虎<br>狼心。<br>　　冠儿褙子多风韵，包髻团衫也不村，画堂歌管两般春。伊自忖，为烟月做夫<br>人？<br>　　两行带草连真字，四句尤云雨诗。东风吹与那人儿。他见时，知我害相思。",
  "poet": {
    "id": 0,
    "star": 0,
    "name": "未知作者"
  },
  "tags": []
}