{
  "id": 4283,
  "star": 2,
  "name": "岳阳石门墨山二山相连有禅堂观天下绝境",
  "dynasty": "唐代",
  "content": "囷轮江上山，近在华容县。常涉巴丘首，天晴遥可见。 <br> 佳游屡前诺，芳月愆幽眷。及此符守移，欢言临道便。 <br> 既携赏心客，复有送行掾。竹径入阴窅，松萝上空蒨. <br> 草共林一色，云与峰万变。探窥石门断，缘越沙涧转。 <br> 两山势争雄，峰巘相顾眄。药妙灵仙宝，境华岩壑选。 <br> 清都西渊绝，金地东敞宴。池果接园畦，风烟迩台殿。 <br> 高寻去石顶，旷览天宇遍。千山纷满目，百川豁对面。 <br> 骑来云气迎，人去鸟声恋。长揖桃源士，举世同企羡。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}