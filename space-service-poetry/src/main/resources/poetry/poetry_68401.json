{
  "id": 68401,
  "star": 1,
  "name": "摸鱼儿（杨教之齐安任）",
  "dynasty": "宋代",
  "content": "笑平生、布帆无恙，堂堂稳送君去。江声悲壮崖殷血，曾是英雄行处。今亦古。甚一点东风，天不周郎怀。城幡夜坚。几铜爵春残，战沙秋冷，华发遽如许。 <br> 东坡老，千载风流赋。余音不绝如缕。临皋一笑三生梦，还认岷峨乡语。挥玉尘，尽不碍灯前，痛饮檐花雨。雪堂在否。管驾鹤归来，为君细赏，蝴蝶上阶句。|&lt;‘官闲无一事，蝴蝶飞上阶。’黄州朱教授载诗也，坡公深赏之。&gt;|",
  "poet": {
    "id": 498,
    "star": 0,
    "name": "邓剡",
    "image": "http://img.gushiwen.org/authorImg/dengshun.jpg",
    "desc": "邓剡（1232-1303），字光荐，又字中甫，号中斋。庐陵人（今江西省吉安县永阳镇邓家村）。南宋末年爱国诗人、词作家，第一个为文天祥作传的人。他与文天祥、刘辰翁是白鹭洲书院的同学。"
  },
  "tags": []
}