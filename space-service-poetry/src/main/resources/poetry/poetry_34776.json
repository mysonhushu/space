{
  "id": 34776,
  "star": 28,
  "name": "寒食二首",
  "dynasty": "唐代",
  "content": "柳带东风一向斜，春阴澹澹蔽人家。有时三点两点雨， <br> 到处十枝五枝花。万井楼台疑绣画，九原珠翠似烟霞。 <br> 年年今日谁相问，独卧长安泣岁华。 <br> 风烟放荡花披猖，秋千女儿飞短墙。绣袍驰马拾遗翠， <br> 锦袖斗鸡喧广场。天地气和融霁色，池台日暖烧春光。 <br> 自怜尘土无他事，空脱荷衣泥醉乡。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}