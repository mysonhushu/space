{
  "id": 2440,
  "star": 1,
  "name": "卧痾喜霁，开扉望月，简宫内知友",
  "dynasty": "唐代",
  "content": "秋雨移弦望，疲痾倦苦辛。忽对荆山璧，委照越吟人。 <br> 高高侵地镜，皎皎彻天津。色丽班姬箧，光润洛川神。 <br> 轮辉池上动，桂影隙中新。怀贤虽不见，忽似暂参辰。",
  "poet": {
    "id": 2334,
    "star": 0,
    "name": "庾抱",
    "desc": "[公元？年至六一八年]字不详，润州江宁人。生年不详，卒于唐高祖武德元年。隋开皇中，为延州参军，入调吏部。尚书牛弘给笔札令自序，援笔而成。为元德太子学士，及在陇西府，文檄皆出其手。后为唐高祖记室，迁中书舍人。转太子舍人，卒。抱著有文集十卷，《两唐书志》传于世。"
  },
  "tags": []
}