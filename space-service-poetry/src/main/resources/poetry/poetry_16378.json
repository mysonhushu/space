{
  "id": 16378,
  "star": 1,
  "name": "城南访裴氏昆季",
  "dynasty": "唐代",
  "content": "相思起中夜，夙驾访柴荆。早雾桑柘隐，晓光溪涧明。 <br> 村蹊蒿棘间，往往断新耕。贫野烟火微，昼无乌鸢声。 <br> 田头逢饷人，道君南山行。南山千里峰，尽是相思情。 <br> 野老无拜揖，村童多裸形。相呼看车马，颜色喜相惊。 <br> 荒圃鸡豚乐，雨墙禾莠生。欲君知我来，壁上空书名。",
  "poet": {
    "id": 162,
    "star": 0,
    "name": "李约",
    "desc": "[唐]宗室，字在博，一作存博。郑王元懿玄孙，勉子，官兵部员外郎。有画癖，闻一士人家有张璪所绘松石幛子，乃诣购其家，弱妻已练为衣裹。唯得两幅，双柏一石，嗟惋久之，作绘练记。以至行雅操知名当时。特精楷隶，并善画梅。又萧字为梁侍中萧子云壁书，李约得之，崔备为之记，约自为赞，又以名其斋。《唐书宗室世系表》、《历代名画记》、《宣和画谱》、《图绘宝鉴补遗》、《萧斋记》"
  },
  "tags": []
}