{
  "id": 47619,
  "star": 2,
  "name": "碧户",
  "dynasty": "唐代",
  "content": "碧户扃鱼锁，兰窗掩镜台。<br>落花疑怅望，归燕自裴回。<br>咏絮知难敌，伤春不易裁。<br>恨从芳草起，愁为晚风来。<br>衣惹湘云薄，眉分楚岫开。<br>香浓眠旧枕，梦好醉春杯。<br>小障明金凤，幽屏点翠苔。<br>宝筝横塞雁，怨笛落江梅。<br>卓氏仍多酒，相如正富才。<br>莫教琴上意，翻作鹤声哀。",
  "poet": {
    "id": 688,
    "star": 0,
    "name": "张泌",
    "image": "http://img.gushiwen.org/authorImg/zhangmi.jpg",
    "desc": "张泌，字子澄，唐末重要作家，生卒年约与韩偓(842-914)相当。"
  },
  "tags": []
}