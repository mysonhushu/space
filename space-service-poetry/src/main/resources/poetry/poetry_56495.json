{
  "id": 56495,
  "star": 1,
  "name": "五福降中天（梅）",
  "dynasty": "宋代",
  "content": "月胧烟淡霜蹊滑，孤宿暮林荒驿。绕树微吟，巡檐索笑，自分平生相得。冰池半释。正节物惊心，泪痕沾臆。流水溅溅，照影古寺满春色。 <br> 沈叹今年未识。暗香微动处，人〔□〕初寂。酷爱芳姿，最怜幽韵，来款禅房深密。他时恨〔□〕。怅却月凌风，信音难的。雪底幽期，为谁还露立。",
  "poet": {
    "id": 2230,
    "star": 0,
    "name": "沈端节",
    "desc": "[约公元一一六九年前后在世]字约之，吴兴人，寓居溧阳。生卒年均不详，约宋孝宗乾道中前后在世。尝为芜湖令，知衡州，提举江东茶盐。淳熙间，（公元一一八二年前后）官至朝散大夫。著有《克斋集》，已佚。又有《克斋词》一卷。《全宋词》收录其词45首。《文献通考》吐属温雅，颇具风姿。《钦定四库全书总目》卷一百九十八《克斋词》提要云：“其吐属婉约，颇具风致，固不以《花庵》、《草堂》诸选不见录减价矣。”"
  },
  "tags": []
}