{
  "id": 4750,
  "star": 1,
  "name": "陪幸韦嗣立山庄",
  "dynasty": "唐代",
  "content": "台阶好赤松，别业对青峰。茆室承三顾，花源接九重。 <br> 虹旗萦秀木，凤辇拂疏筇。径直千官拥，溪长万骑容。 <br> 水堂开禹膳，山阁献尧钟。皇鉴清居远，天文睿奖浓。 <br> 岩泉他夕梦，渔钓往年逢。共荣丞相府，偏降逸人封。",
  "poet": {
    "id": 494,
    "star": 0,
    "name": "沈佺期",
    "image": "http://img.gushiwen.org/authorImg/shenquanqi.jpg",
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。"
  },
  "tags": []
}