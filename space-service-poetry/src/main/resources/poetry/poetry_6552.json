{
  "id": 6552,
  "star": 1,
  "name": "小山歌",
  "dynasty": "唐代",
  "content": "人说淮南有小山，淮王昔日此登仙。城中鸡犬皆飞去， <br> 山上坛场今宛然。世人贵身不贵寿，共笑华阳洞天口。 <br> 不知金石变长年，谩在人间恋携手。君能举帆至淮南， <br> 家住盱眙余先谙。桐柏乱流平入海，茱萸一曲沸成潭。 <br> 忆记来时魂悄悄，想见仙山众峰小。今日长歌思不堪， <br> 君行为报三青鸟。",
  "poet": {
    "id": 609,
    "star": 0,
    "name": "万楚",
    "desc": "万楚，唐诗人。开元年间登进士及第。沉迹下僚，后退居颍水之滨。与李颀友善。清沈德潜谓其《骢马》诗“几可追步老杜”（《唐诗别裁集》）。《国秀集》选其诗三首，《全唐诗》存其诗八首，《全唐文》存其文一篇。生平事迹见《李颀集》卷上、《唐诗纪事》卷二0。"
  },
  "tags": []
}