{
  "id": 60516,
  "star": 1,
  "name": "贺新郎（再韵赋梅）",
  "dynasty": "宋代",
  "content": "东阁凭诗说。对丰姿、飘然杖屦，澹然巾葛。竹外一枝斜更好，玉质冰肌粲雪。谁折向、满头宣发。水驿云窗烟庭院，更宜晴、宜雨还宜月。霜夜永，景萧瑟。 <br> 孤芳敻与群芳别。陇程遥、攀条难寄，碧云惊合。桃李漫山空春艳，不比仙风道骨。有潇洒、清新奇绝。我被幽香相懊恼，宋广平、岂但心如铁。飞暗度，石吹裂。东坡梅诗：“昨夜东风吹石裂，暗随飞雪度关山。”",
  "poet": {
    "id": 3029,
    "star": 0,
    "name": "刘学箕",
    "image": "http://img.gushiwen.org/authorImg/liuxueji.jpg",
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。"
  },
  "tags": []
}