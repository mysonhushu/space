{
  "id": 2849,
  "star": 1,
  "name": "初发道中赠王司马兼寄诸公",
  "dynasty": "唐代",
  "content": "昔岁尝陈力，中年退屏居。承颜方弄鸟，放性或观鱼。 <br> 曾是安疵拙，诚非议卷舒。林园事益简，烟月赏恒馀。 <br> 不意栖愚谷，无阶奉诏书。湛恩均大造，弱植愧空虚。 <br> 肃命趋仙阙，侨装抚传车。念行开祖帐，怜别降题舆。 <br> 谁谓风期许，叨延礼数殊。义沾投分末，情及解携初。 <br> 追饯扶江介，光辉烛里闾。子云应寂寞，公叔为吹嘘。 <br> 景物春来异，音容日向疏。川原行稍稳，钟鼓听犹徐。 <br> 林隔王公舆，云迷班氏庐。恋亲唯委咽，思德更踌躇。 <br> 徇义当由此，怀安乃阙如。愿酬明主惠，行矣岂徒欤。",
  "poet": {
    "id": 691,
    "star": 0,
    "name": "张九龄",
    "image": "http://img.gushiwen.org/authorImg/zhangjiuling.jpg",
    "desc": "张九龄(678-740) : 唐开元尚书丞相，诗人。字子寿，一名博物，汉族，韶州曲江（今广东韶关市）人。长安年间进士。官至中书侍郎同中书门下平章事。后罢相，为荆州长史。诗风清淡。有《曲江集》。他是一位有胆识、有远见的著名政治家、文学家、诗人、名相。他忠耿尽职，秉公守则，直言敢谏，选贤任能，不徇私枉法，不趋炎附势，敢与恶势力作斗争，为“开元之治”作出了积极贡献。他的五言古诗，以素练质朴的语言，寄托深远的人生慨望，对扫除唐初所沿习的六朝绮靡诗风，贡献尤大。誉为“岭南第一人”。"
  },
  "tags": []
}