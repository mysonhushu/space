{
  "id": 68631,
  "star": 1,
  "name": "木兰花慢（汴京）",
  "dynasty": "宋代",
  "content": "蕊珠仙驭远，横羽葆、簇霓旌。甚鸾月流辉，凤云布彩，翠绕蓬瀛。舞衣怯环佩冷，问梨园、几度沸歌声。梦里芝田八骏，禁中花漏三更。 <br> 繁华一瞬化飞尘，辇路劫灰平。恨碧灭烟销，红凋露粉，寂寞秋城。兴亡事空陈迹，只青山、淡淡夕阳明。懒向沙鸥说得，柳风吹上旗亭。",
  "poet": {
    "id": 0,
    "star": 0,
    "name": "李琳"
  },
  "tags": []
}