{
  "id": 4398,
  "star": 1,
  "name": "赠工部尚书冯公挽歌三首",
  "dynasty": "唐代",
  "content": "忠鲠难为事，平生尽畏途。如弦心自直，秀木势恒孤。 <br> 诏葬南陵道，神游北斗枢。贵门传万石，馀庆在双珠。 <br> 爵位题龙旐，威仪出凤城。路傍人泣送，门外马嘶迎。 <br> 万事非吾有，千悲是世情。昔焉称夏日，今也谥冬卿。 <br> 窅然长夜台，举世可哀哉。泉户一朝闭，松风四面来。 <br> 石碑填駮藓，珠服聚尘埃。谁言辽东鹤，千年往复回。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}