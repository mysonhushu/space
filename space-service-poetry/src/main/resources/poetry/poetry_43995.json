{
  "id": 43995,
  "star": 1,
  "name": "古塞下曲四首",
  "dynasty": "唐代",
  "content": "古塞腥膻地，胡兵聚如蝇。寒雕中髇石，落在黄河冰。 <br> 苍茫逻逤城，枿枿贼气兴。铸金祷秋穹，还拟相凭陵。 <br> 战骨践成尘，飞入征人目。黄云忽变黑，战鬼作阵哭。 <br> 阴风吼大漠，火号出不得。谁为天子前，唱此边城曲。 <br> 日向平沙出，还向平沙没。飞蓬落军营，惊雕去天末。 <br> 帝乡青楼倚霄汉，歌吹掀天对花月。岂知塞上望乡人， <br> 日日双眸滴清血。 <br> 狼烟在阵云，匈奴爱轻敌。领兵不知数，牛羊复吞碛。 <br> 严冬大河枯，嫖姚去深击。战血染黄沙，风吹映天赤。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}