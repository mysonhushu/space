{
  "id": 32533,
  "star": 1,
  "name": "四望楼",
  "dynasty": "唐代",
  "content": "背山见楼影，应合与山齐。座上日已出，城中未鸣鸡。 <br> 无限燕赵女，吹笙上金梯。风起洛阳东，香过洛阳西。 <br> 公子长夜醉，不闻子规啼。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}