{
  "id": 66097,
  "star": 1,
  "name": "洞仙歌（春雨）",
  "dynasty": "宋代",
  "content": "愁边雨细。漠漠天如醉。摇飏游丝晚风外。酿轻寒、和暝色，花柳难胜，春自老，谁管啼红敛翠。关情潜入夜，斜湿帘栊，几处挑灯耿无寐。念阳台、当日事，好伴云来，因个甚、不入襄王梦里。便添起、寒潮卷长江，又恐是离人，断肠清泪。",
  "poet": {
    "id": 730,
    "star": 0,
    "name": "谢懋",
    "desc": "谢懋，字勉仲，号静寄居士，洛阳（今属河南）人。工乐府，闻名于当时。卒于孝宗末年。有《静寄居士乐府》二卷，不传；今有赵万里辑本，存词十四首。"
  },
  "tags": []
}