{
  "id": 24364,
  "star": 1,
  "name": "赠琴棋僧歌",
  "dynasty": "唐代",
  "content": "我尝听师法一说，波上莲花水中月。不垢不净是色空， <br> 无法无空亦无灭。我尝听师禅一观，浪溢鳌头蟾魄满。 <br> 河沙世界尽空空，一寸寒灰冷灯畔。我又听师琴一抚， <br> 长松唤住秋山雨。弦中雅弄若铿金，指下寒泉流太古。 <br> 我又听师棋一著，山顶坐沈红日脚。阿谁称是国手人， <br> 罗浮道士赌却鹤，输却药。法怀斟下红霞丹， <br> 束手不敢争头角。 ",
  "poet": {
    "id": 2276,
    "star": 0,
    "name": "张瀛",
    "desc": "张瀛[唐]（约公元八六o年前后在世）字、里均不详，张碧之子。生卒年亦均不祥，约唐懿宗咸通初前后在世。瀛著有诗集《唐才子传》传世。尝为歌赠琴棋僧，同人见之，曰：“非其父，不生其子”。事广南刘氏，官至曹郎。"
  },
  "tags": []
}