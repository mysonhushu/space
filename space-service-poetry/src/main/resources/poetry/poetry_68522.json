{
  "id": 68522,
  "star": 3,
  "name": "天香",
  "dynasty": "宋代",
  "content": "迟日侵阶，和风入户，朱弦欲奏还倦。一幅鸾笺，五云飞下，赐予内家琴苑。音随指动，犹仿佛、虞薰再见。妙处谁能解心，和平自无哀怨。 <br> 猩罗帕封古洗，有龙涎、渗花千片。骤睹瑶台清品，眼明如电。爇白桐窗竹几，渐缕缕腾腾细成篆。就祝金闺，天长地远。",
  "poet": {
    "id": 0,
    "star": 0,
    "name": "危西麓"
  },
  "tags": []
}