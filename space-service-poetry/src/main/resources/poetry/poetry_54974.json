{
  "id": 54974,
  "star": 1,
  "name": "风流子",
  "dynasty": "宋代",
  "content": "新禽初弄舌，东郊外、催尔踏青期。渐晴滟翠漪，惠风骀荡，暖蒸红雾，淑景辉迟。粉墙外，杏花无限笑，杨柳不胜垂。闲里岁华，但惊萧索，老来心赏，尤惜芳菲。 <br> 平生歌酒地，空回首，惆怅触绪沾衣。谁见素琴翻恨，青镜留悲。念千里云遥，暮天长短，十年人杳，流水东西。惟有寄情芳草，依旧萋萋。",
  "poet": {
    "id": 0,
    "star": 0,
    "name": "毛幵"
  },
  "tags": []
}