{
  "id": 50386,
  "star": 2,
  "name": "击梧桐",
  "dynasty": "宋代",
  "content": "杳杳春江阔。收细雨、风蹙波声无歇。雁去汀洲暖，岸芜静，翠染遥山一抹。群鸥聚散，征航来去，隔水相望楚越。对此，凝情久，念往岁上国，嬉游时节。 <br> 斗草园林，卖花巷陌，触处风光奇绝。正恁浓欢里，悄不意、顿有天涯离别。看那梅生翠实，柳飘狂絮，没个人共折。把而今、愁烦滋味，教向谁说。",
  "poet": {
    "id": 617,
    "star": 0,
    "name": "李甲",
    "desc": "李甲，字景元，华亭（今上海松江）人。善画翎毛，兼工写竹。见《画继》卷三、《画史会要》卷二。《宋诗纪事补遗》中曾记述，李景元在元符（1098—1100）年间曾任武康县令；词存九首，见《乐府雅词》卷下。"
  },
  "tags": []
}