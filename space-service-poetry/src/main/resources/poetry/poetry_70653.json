{
  "id": 70653,
  "star": 1,
  "name": "【双调】清江引_长门柳丝千",
  "dynasty": "元代",
  "content": "长门柳丝千万结，风起花如雪。离别复离别，攀折更攀折，苦无多旧时枝叶也。<br>长门柳丝千万缕，总是伤心树，行人折嫩条，燕子衔轻絮，都不由凤城春做主。",
  "poet": {
    "id": 836,
    "star": 0,
    "name": "曹德",
    "desc": "曹德，字明善，衢州（今浙江衢县）人。曾任衢州路吏，山东宪吏。后至元五年（一三三九）曹德在都下作〔清江引〕（又名〔岷江录〕）二曲讥讽权贵伯颜擅自专权，杀害剡王彻彻笃，锻炼诸狱，延及无辜。大书揭于五门之上，因此名声大噪。"
  },
  "tags": []
}