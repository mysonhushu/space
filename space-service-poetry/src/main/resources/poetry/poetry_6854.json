{
  "id": 6854,
  "star": 1,
  "name": "奉陪郑中丞自宣州解印，与诸侄宴馀干后溪",
  "dynasty": "唐代",
  "content": "迹远亲鱼鸟，功成厌鼓鼙。林中阮生集，池上谢公题。 <br> 户牖垂藤合，藩篱插槿齐。夕阳山向背，春草水东西。 <br> 度雨诸峰出，看花几路迷。何劳问秦汉，更入武陵溪。 ",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}