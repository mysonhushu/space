{
  "id": 4048,
  "star": 1,
  "name": "仙鹤篇",
  "dynasty": "唐代",
  "content": "白鹤乘空何处飞，青田紫盖本相依。缑山七月虽长去， <br> 辽水千年会忆归。缑山杳杳翔寥廓，辽水累累叹城郭。 <br> 经随羽客步丹丘，曾逐仙人游碧落。迢迢碧落断氛埃， <br> 霞堂云阁几重开。欲寻东海黄金灶，仍向西山白玉台。 <br> 九皋独唳方清切，五里惊群俄断绝。月下分行似度云， <br> 风前飏影疑回雪。风前月下路漫漫，水宿云翔去几般。 <br> 宛转能倾吴国市，裴回巧拂汉皇坛。琴中作曲从来易， <br> 鼓里传声有甚难。夜夜恒飞银汉曲，朝朝常饮玉池澜。 <br> 别有闻箫出紫烟，还如化履上青天。霜毛忽控三神下， <br> 玉羽俄看二客旋。燕雀终迷横海志，蜉蝣岂识在阴年。 <br> 莫言一举轻千里，为与三山送九仙。",
  "poet": {
    "id": 2504,
    "star": 0,
    "name": "武三思",
    "desc": "武三思（649年—707年），并州文水（今属山西）人，武周宰相，荆州都督武士彟之孙，女皇武则天的侄子。官右卫将军累进至兵部、礼部尚书，并监修国史。天授元年（690年），武则天称帝，大封武氏宗族为王。武三思为梁王，赐实封一千户。神龙三年（707年），谋废太子李重俊，却在重俊之变时被李重俊所杀，唐中宗李显追赠他为太尉，谥曰宣，唐睿宗李旦废其谥号并开棺戮尸，毁其墓。"
  },
  "tags": []
}