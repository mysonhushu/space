{
  "id": 66121,
  "star": 1,
  "name": "满庭芳（送张守汉卿赴召）",
  "dynasty": "宋代",
  "content": "麦秀连云，桑枝重绿，史君佳政流传。凤衔丹诏，来自九重天。千里欢腾祖帐，棠阴外、多少攀辕。津亭路，紞如五鼓，难驻邓侯船。 <br> 光华，家世事，门中列戟，圯上遗编。况建炎勋业，图画凌烟。此去朝端济美，看平步、两两台躔。须知道，中兴盛治，主圣赖臣贤。",
  "poet": {
    "id": 1859,
    "star": 0,
    "name": "李洤",
    "desc": "[约公元一一九五年前后在世]字子召，庐陵人，李浙之弟。生卒年均不详，约宋宁宗庆元初前后在世。尝出仕。与兄洪、漳、泳、浙并有词名，共著李氏花萼集五卷，《文献通考》传于世。"
  },
  "tags": []
}