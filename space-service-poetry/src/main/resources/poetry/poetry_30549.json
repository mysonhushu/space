{
  "id": 30549,
  "star": 2,
  "name": "和曹侍御除夜有怀",
  "dynasty": "唐代",
  "content": "有病无媒客，多慵亦太疏。自怜成叔夜，谁与荐相如。 <br> 嗜退思年老，谙空笑岁除。迹闲过寺宿，头暖近阶梳。 <br> 春立穷冬后，阳生旧物初。叶多庭不扫，根在径新锄。 <br> 田事终归彼，心情倦老於。斫材须见像，藏剑岂为鱼。 <br> 效浅惭尹禄，恩多负辟书。酬知必拟共，勿使浪踌躇。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}