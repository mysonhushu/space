{
  "id": 55601,
  "star": 1,
  "name": "玉漏迟（送官东南）",
  "dynasty": "宋代",
  "content": "东南应眷倚。当年丽绝，今其余几。云锦飘香，好在藕花十里。六月长安徂暑，只一雨、滂沱都洗。君好为。携将苏醒，三吴生齿。 <br> 总道秦蜀讴吟，但消得雍容，笑谈而致。稍待秋风，也拟买舟东逝。收拾尘编蠹简，更饱看、江山奇伟。歌盛美。还送往趋天陛。",
  "poet": {
    "id": 2090,
    "star": 0,
    "name": "李流谦",
    "desc": "[约公元一一四七午前后在世]字无变，汉州德阳人。生卒年不详，约宋高宗绍兴中前后在世。以文学知名。荫补将仕郎，授成都府灵泉县尉。秩满，调雅州教授。虞允文宣抚全蜀，置之幂下，多所赞画。寻以荐除诸王宫大小学教授。力乞补外改奉议郎，通判淹州府事。流谦著有澹齐集八十一卷，《国史经籍志》传于世。"
  },
  "tags": []
}