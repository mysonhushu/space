{
  "id": 67283,
  "star": 3,
  "name": "望海潮",
  "dynasty": "宋代",
  "content": "云收飞脚，日祛怒暑，新蝉高柳鸣时。兰佩紫囊，蒲抽碧剑，吴丝两腕双垂。闻道五陵儿。蛟龙吼波面，卫碎琉璃。画鼓声中，锦标争处飐红旗。 <br> 使君冠盖追。正霞翻酒浪，翠敛歌眉。扇动水，风生玉宇，微凉透入单衣。日暮楚天低。金蛇掣电漾，千顷霜溪。宴罢休燃宝蜡，凭月照人归。",
  "poet": {
    "id": 0,
    "star": 0,
    "name": "鄱阳护戎女"
  },
  "tags": []
}