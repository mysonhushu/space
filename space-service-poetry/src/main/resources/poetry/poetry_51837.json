{
  "id": 51837,
  "star": 1,
  "name": "洞仙歌",
  "dynasty": "宋代",
  "content": "荒山明月，下有云来去。深夜纤毫静可数。问古今底事，留此空光，修月户、犹是当年玉斧。 <br> 思君持羽扇，来伴微吟，水珮风环饮松露。待勾漏丹成，约与轻飞，人间世、不知归处。更长啸、余声振林谿，见乱红惊飞，半岩花雨。",
  "poet": {
    "id": 1179,
    "star": 0,
    "name": "赵子发",
    "desc": "赵子发(1218～?)，宋代词人，生卒年不详。字君举，燕王德昭五世孙，官保义郎。《全宋词》存词17首。"
  },
  "tags": []
}