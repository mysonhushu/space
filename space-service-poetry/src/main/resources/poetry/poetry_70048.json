{
  "id": 70048,
  "star": 3,
  "name": "【越调】斗鹌鹑　开筵",
  "dynasty": "元代",
  "content": "鹤背乘风，朝真半空。龟枕生寒，游仙梦中。瑞日融和，祥云峙耸。赴天阙，<br>游月宫。歌舞吹弹，前后簇拥。<br>　　【紫花儿】昼锦堂筵开玳瑁，玻璃盏满泛流霞，博山炉细袅香风。屏开孔雀，<br>褥隐芙蓉。桧柏青松，瘦竹寒梅浸古铜。暗香浮动，品竹调弦，走飞觥。<br>　　【小桃红】筵前谈笑尽喧哄，一派笙箫动。媚景良辰自情重，拚却醉颜红，<br>一杯未尽笙歌送。金樽莫侧，玉山低趄，直吃的凉月转梧桐。<br>　　【天净沙】碧天边桂魄飞腾，银河外斗柄回东，畅好是更长漏水。梅花三弄，<br>访危楼十二帘笼。<br>　　【调笑令】玉容，露春葱，翠袖殷勤捧玉钟。绛纱笼烛影摇红，艳歌起韵梁<br>尘动。都吃的开襟堕巾筵宴中，绮罗丛醉眼朦胧。<br>　　【尾】金樽饮罢雕鞍控，畅好是受用文章巨公。比北海福无穷，似南山寿长<br>永。",
  "poet": {
    "id": 1002,
    "star": 0,
    "name": "童童学士",
    "desc": "童童学士，据《蒙兀儿史记·阿术传》和《新元史·卜怜吉歹传》，童童乃河南王阿术之孙，河南王卜怜吉歹之子，蒙古族，兀歹兀良孩氏。其祖、父武功显赫。童童弃武从文，为集贤侍讲学士，阶中奉大夫。泰定间迁河南行省平章。据《元史·泰定帝纪》，泰定四年（一三二七）八月壬辰\"御史李昌言：'河南行省平章政事童童，世官河南，大为奸利，请徙他镇'\"因迁江浙平章政事。"
  },
  "tags": []
}