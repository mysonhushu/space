{
  "id": 4309,
  "star": 1,
  "name": "城南亭作",
  "dynasty": "唐代",
  "content": "珂马朝归连万石，槊门洞启亲迎客。北堂珍重琥珀酒， <br> 庭前列肆茱萸席。长袖迟回意绪多，清商缓转目腾波。 <br> 旧传比翼侯家舞，新出将雏主第歌。汉家绛灌馀兵气， <br> 晋代浮虚安足贵。正逢天下金镜清，偏加日饮醇醪意。 <br> 谁复遨游不复归，闲庭莫畏不芳菲。会待城南春色至， <br> 竟将花柳拂罗衣。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}