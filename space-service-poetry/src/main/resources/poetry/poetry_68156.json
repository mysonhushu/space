{
  "id": 68156,
  "star": 1,
  "name": "沁园春（寿趟倅）",
  "dynasty": "宋代",
  "content": "道骨仙风，海上骑鲸，端是後身。把银河天巧，钟为文采，剑津宝气，融作精神。壶玉储冰，掌金擎露，胸次全无一点尘。年年里，早花朝六日，长庆生申。 <br> 箳篁濯锦江滨。人尽道如公清最真。合沈香亭北，金笺奏曲，恩披兽锦，醉拭龙巾。泥紫颁来，渠黄飞去，自是八花砖上人。从後看，大钧播物，万象皆春。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}