{
  "id": 47622,
  "star": 5,
  "name": "所思·空塘水碧春",
  "dynasty": "唐代",
  "content": "空塘水碧春雨微，东风散漫杨柳飞。<br>依依南浦梦犹在，脉脉高唐云不归。<br>江头日暮多芳草，极目伤心烟悄悄。<br>隔江红杏一枝明，似玉佳人俯清沼。<br>休向春台更回望，销魂自古因惆怅。<br>银河碧海共无情，两处悠悠起风浪。",
  "poet": {
    "id": 688,
    "star": 0,
    "name": "张泌",
    "image": "http://img.gushiwen.org/authorImg/zhangmi.jpg",
    "desc": "张泌，字子澄，唐末重要作家，生卒年约与韩偓(842-914)相当。"
  },
  "tags": []
}