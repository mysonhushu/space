{
  "id": 65045,
  "star": 1,
  "name": "水调歌头",
  "dynasty": "宋代",
  "content": "千古钓台下，老尽去来人。倚空绝壁，朝暮秀色只如春。高挂瀑泉千尺，洗到云根山骨，无处着风尘。秋尽玉壶冷，别是一乾坤。 <br> 问当日，中兴将，汉功臣。云台何在，寂寞谁复记丹青。争似先生标致，长共清风明月，不减旧精神。无限兴亡意，舒卷在丝纶。",
  "poet": {
    "id": 0,
    "star": 0,
    "name": "郑庶"
  },
  "tags": []
}