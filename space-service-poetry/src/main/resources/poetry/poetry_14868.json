{
  "id": 14868,
  "star": 1,
  "name": "杂曲",
  "dynasty": "唐代",
  "content": "妾本蚕家女，不识贵门仪。藁砧持玉斧，交结五陵儿。 <br> 十日或一见，九日在路岐。人生此夫婿，富贵欲何为。 <br> 杨柳徒可折，南山不可移。妇人贵结发，宁有再嫁资。 <br> 嫁女莫望高，女心愿所宜。宁从贱相守，不愿贵相离。 <br> 蓝叶郁重重，蓝花若榴色。少妇归少年，华光自相得。 <br> 谁言配君子，以奉百年身。有义即夫婿，无义还他人。 <br> 爱如寒炉火，弃若秋风扇。山岳起面前，相看不相见。 <br> 丈夫非小儿，何用强相知。不见朝生菌，易成还易衰。 <br> 征客欲临路，居人还出门。北风河梁上，四野愁云繁。 <br> 岂不恋我家，夫婿多感恩。前程有日月，勋绩在河源。 <br> 少妇马前立，请君听一言。春至草亦生，谁能无别情。 <br> 殷勤展心素，见新莫忘故。遥望孟门山，殷勤报君子。 <br> 既为随阳雁，勿学西流水。尝闻生别离，悲莫悲于此。 <br> 同器不同荣，堂下即千里。与君贫贱交，何异萍上水。 <br> 托身天使然，同生复同死。",
  "poet": {
    "id": 484,
    "star": 0,
    "name": "李益",
    "image": "http://img.gushiwen.org/authorImg/liyi.jpg",
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。"
  },
  "tags": []
}