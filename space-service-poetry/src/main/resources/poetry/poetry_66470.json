{
  "id": 66470,
  "star": 1,
  "name": "满江红（寿郡幕）",
  "dynasty": "宋代",
  "content": "过了烧灯，杨柳外、无边春色。庆初度、香浮东阁，瑞呈南极。翰墨场中推老手，曾魁多士催勍敌。到而今、官簿在天台，神仙籍。<br> 和月倚，南坡石。滴露点，床头易。看白头红颊，目光摇碧、富贵康强仍有子，人生似此应难得。更摩挲、铜狄说当年，真消息。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}