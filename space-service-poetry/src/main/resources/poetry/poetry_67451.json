{
  "id": 67451,
  "star": 1,
  "name": "荔枝香",
  "dynasty": "宋代",
  "content": "瞰水自多佳处。春未去。绣桷斗起凌空，隐隐笼轻雾。已飞画楝朝云，又卷西山雨。相与。共煮新茶取花乳。开宴处。俯北榭、临南浦。迄逦扁舟，双桨棹歌齐举。座上嘉宾，妙句无非赋鹦鹉。莫惜高烧蜡炬。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}