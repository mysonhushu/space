{
  "id": 66124,
  "star": 1,
  "name": "满庭芳（乡老众宾劝制置开府酒）",
  "dynasty": "宋代",
  "content": "油幕新开，骍旄前导，暂归梓里舂容。致身槐府，功在鼎彝中。慨想东山故侣，烟霞外，久阔仙踪。今何幸，相逢吐握，谈笑一尊同。 <br> 德星，占瑞处，旌麾五马，衮绣三公。对渭川遗老，绛县仙翁。厚意杯传绀玉，那堪更，篚实囊红。拼沉醉，今宵盛事，复见古人风。",
  "poet": {
    "id": 2953,
    "star": 0,
    "name": "李浙",
    "desc": "李浙[约公元一一九四年前后在世]字子秀，庐陵人，李泳之弟。生卒年均不详，约宋光宗绍熙末前后在世。尝为官。与兄洪、漳、泳弟洤并工词，有《李氏花萼集》五卷，《文献通考》为五人所合著。"
  },
  "tags": []
}