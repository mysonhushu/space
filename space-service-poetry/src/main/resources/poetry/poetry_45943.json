{
  "id": 45943,
  "star": 1,
  "name": "与郑德璘奇遇诗",
  "dynasty": "唐代",
  "content": "物触轻舟心自知，风恬烟静月光微。 <br> 夜深江上解愁思，拾得红蕖香惹衣。 <br> 纤手垂钩对水窗，红蕖秋色艳长江。 <br> 既能解佩投交甫，更有明珠乞一双。 <br> 湖面狂风且莫吹，浪花初绽月光微。 <br> 沈潜暗想横波泪，得共鲛人相对垂。 <br> 洞庭风软荻花秋，新没青娥细浪愁。 <br> 泪滴白蘋君不见，月明江上有轻鸥。 <br> 昔日江头菱芡人，蒙君数饮松醪春。 <br> 活君家室以为报，珍重长沙郑德璘.",
  "poet": {
    "id": 0,
    "star": 0,
    "name": "水府君"
  },
  "tags": []
}