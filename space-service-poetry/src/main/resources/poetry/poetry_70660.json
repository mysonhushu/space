{
  "id": 70660,
  "star": 1,
  "name": "【双调】湘妃怨_楚天空阔楚",
  "dynasty": "元代",
  "content": "　　楚天空阔楚天长，一度怀人一断肠。此心只在肩舆上，倩东风过武昌，助离<br>愁烟水茫茫。竹上雨湘妃泪，树中禽蜀帝王，无限思量。<br>　　夜来雨横与风狂，断送西园满地香，晓来蜂蝶空游荡，苦难寻红锦妆。问东<br>君归计何忙。尽叫得鹃声碎，却教人空断肠，漫劳动送客垂杨。",
  "poet": {
    "id": 755,
    "star": 0,
    "name": "阿鲁威",
    "desc": "阿鲁威（生卒年不详），蒙古族人。字叔重，号东泉。曾任南剑太守、经筵官、参知政事。能诗，尤善长作散曲，今有几十支散曲传世，散见于《阳春白雪》、《乐府群珠》等书。"
  },
  "tags": []
}