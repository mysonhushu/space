{
  "id": 70032,
  "star": 1,
  "name": "【双调】雁儿落过得胜令_新愁因甚多",
  "dynasty": "元代",
  "content": "　　新愁因甚多？浅黛教谁画？倦将珊枕欹，款要朱扉亚。月明闲照绿窗纱，酒<br>冷重温白玉。五花骢系何处垂扬下，少年心亏负杀、亏负杀。不恨你个冤家，<br>高烧银蜡，宽铺绣榻，今夜来么？<br>　　寻致争不致争，既言定先言定。论至诚俺至诚，你薄幸谁薄幸？岂不举头三<br>尺有神明，忘义多应当罪名。海神庙见有他为证，似王魁负桂英。碜可可海誓山<br>盟。缕带难逃命，裙刀上更自刑，活取了个年少书生。",
  "poet": {
    "id": 2825,
    "star": 0,
    "name": "高克礼",
    "desc": "高克礼[元]（约公元一三三一年前后在世）字敬臣，（一作敬德），号秋泉，河间人。生卒年及生平均不详，约元文宗至顺中前后在世。工散曲。性淡泊。以荫官至庆元理官。为政以清净为务，不尚苛刻。克礼工古今乐府，有名于时。尝和杨维桢西湖竹枝词。所作散曲，今见雁儿落过德胜令二支。"
  },
  "tags": []
}