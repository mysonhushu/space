{
  "id": 68375,
  "star": 1,
  "name": "徵招（九日登高）",
  "dynasty": "宋代",
  "content": "江蓠摇落江枫冷，霜空雁程初到。万景正悲凉，奈曲终人杳。登临嗟老矣，问今古、清愁多少。一梦东园，十年心事，恍然惊觉。 <br> 肠断，紫霞深，知音远、寂寂琴凄调。短发已无多，怕西风吹帽。黄花空自好。问谁识、对花怀抱。楚山远，九辩难招，更晚烟残照。",
  "poet": {
    "id": 0,
    "star": 0,
    "name": "张涅"
  },
  "tags": []
}