{
  "id": 33201,
  "star": 1,
  "name": "慧山寺肄业送怀坦上人",
  "dynasty": "唐代",
  "content": "流水何山分，浮云空中遇。我生无根株，聚散亦难固。 <br> 忆昨斗龙春，岩栖侣高步。清怀去羁束，幽境无滓污。 <br> 日落九峰明，烟生万华暮。兹欢未云隔，前笑倏已故。 <br> 四时难信留，百草换霜露。离襟一成解，怅抱将何谕。 <br> 惊泉有馀哀，永日谁与度。缅思孤帆影，再往重江路。 <br> 去去忽凄悲，因风暂回顾。",
  "poet": {
    "id": 0,
    "star": 0,
    "name": "李骘"
  },
  "tags": []
}