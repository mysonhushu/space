{
  "id": 51656,
  "star": 1,
  "name": "汉宫春",
  "dynasty": "宋代",
  "content": "别酒初醒。似一番梦觉，屈指堪惊。犹疑送消寄息，遇著人听。当初唤作，据眼前、略略看承。及去了，从头想伊，心下始觉宁宁。 <br> 黄昏画角重城。更伤高念远，怀抱何胜。良时好景，算来半为愁生。幽期暂阻，便就中、月白风清。千万计，年年断除不得，是这些情。",
  "poet": {
    "id": 293,
    "star": 0,
    "name": "沈蔚",
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。"
  },
  "tags": []
}