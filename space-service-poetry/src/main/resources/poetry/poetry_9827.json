{
  "id": 9827,
  "star": 2,
  "name": "感寓二首",
  "dynasty": "唐代",
  "content": "彩云呈瑞质，五色发人寰。独作龙虎状，孤飞天地间。 <br> 隐隐临北极，峨峨象南山。恨在帝乡外，不逢枝叶攀。 <br> 幽涧生蕙若，幽渚老江蓠。荣落人不见，芳香徒尔为。 <br> 不及绿萍草，生君红莲池。左右美人弄，朝夕春风吹。 <br> 叶洗玉泉水，珠清湛露滋。心亦愿如此，托君君不知。",
  "poet": {
    "id": 0,
    "star": 0,
    "name": "梁德裕"
  },
  "tags": []
}