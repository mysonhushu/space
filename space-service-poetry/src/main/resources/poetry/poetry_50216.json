{
  "id": 50216,
  "star": 1,
  "name": "金明春",
  "dynasty": "宋代",
  "content": "宝历延洪，昌辰开泰，崧岳储灵特异。贤才并、□时间出，尽一一惊人绝艺。捧乡书，气格飘飘，似阆苑神仙，参差相继。纵子墨文章，相如才调，骤觉雷声平地。 <br> 太守宾兴当此际。正瑞霭寒轻，虚堂风细。舞腰旋、飞尘仿佛，歌管递、清声嘹唳。况相将、桂籍荣登，对酒面鳞江，何妨沈醉。但管取明年，宫花重戴，共赏金明春意。",
  "poet": {
    "id": 1257,
    "star": 0,
    "name": "刘弇",
    "image": "http://img.gushiwen.org/authorImg/liuyan2.jpg",
    "desc": "刘弇（1048-1102）字伟明，号云龙，安福（今属江西）人。元丰进士。知嘉州峨眉县，改太学博士。元符中，进南郊大礼赋，除秘书省正字。徽宗时，改著作佐郎、实录检讨官。崇宁元年卒，年五十五。《宋史》有传。著有《龙云集》三十二卷，词有《彊村丛书》本《云龙先生乐府》一卷。"
  },
  "tags": []
}