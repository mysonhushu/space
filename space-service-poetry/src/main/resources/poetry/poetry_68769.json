{
  "id": 68769,
  "star": 1,
  "name": "解连环（春梦）",
  "dynasty": "宋代",
  "content": "凤楼倚倦。正海棠睡足，锦香衾软。似不似、雾阁云窗，拥绝妙灵君，霎时曾见。屏里吴山，又依约、兽环半掩。到教人觑了，非假非真，一种春怨。 <br> 游丝落花满院。料当时、错怪杏梁归燕。记得栩栩多情，似蝴蝶飞来，扑翻轻扇。偷眼帘帷，早不见、画眉人面。但凝红生半脸，枕痕一线。",
  "poet": {
    "id": 0,
    "star": 0,
    "name": "黄水村"
  },
  "tags": []
}