{
  "id": 64896,
  "star": 1,
  "name": "倾杯乐（宠庆主人寿，代作）",
  "dynasty": "宋代",
  "content": "璧月初圆，彩云轻护，散雪叠冰凉馆。张眉竞巧，赵瑟新成，整顿戏衫歌扇。寿酒殷勤，娇语温柔，只愁杯浅。正连山玉枕，回波瑶席，漏长更款。良会久、细拥香肩，瑶庭闲步，共指渡河星点。今朝此日，同祝卿卿，福寿禄星齐转。但愿与君，歌舞常新，欢娱无算。看河桥鹊架，重会双星嬿婉。",
  "poet": {
    "id": 995,
    "star": 0,
    "name": "林季仲",
    "image": "http://img.gushiwen.org/authorImg/linjizhong.jpg",
    "desc": "林季仲[约公元一一三八年前后在世]字懿成，自号芦山老人，永嘉人。生卒年均不详，约宋高宗绍兴八年前后在世。喜为诗，语佳而意新。宣和中进士。高宗时，赵鼎荐为台官，累迁吏部郎。秦桧主和议，季仲引句践事争之，大忤桧，辽罢去。后官太常少卿，知婺州。以直秘阁奉嗣。季仲著有竹轩杂著十五卷，今存六卷，《四库总目》传于世。"
  },
  "tags": []
}