{
  "id": 31294,
  "star": 1,
  "name": "投孟郊",
  "dynasty": "唐代",
  "content": "月中有孤芳，天下聆薰风。江南有高唱，海北初来通。 <br> 容飘清冷馀，自蕴襟抱中。止息乃流溢，推寻却冥濛。 <br> 我知雪山子，谒彼偈句空。必竟获所实，尔焉遂深衷。 <br> 录之孤灯前，犹恨百首终。一吟动狂机，万疾辞顽躬。 <br> 生平面未交，永夕梦辄同。叙诘谁君师，讵言无吾宗。 <br> 余求履其迹，君曰可但攻。啜波肠易饱，揖险神难从。 <br> 前岁曾入洛，差池阻从龙。萍家复从赵，云思长萦萦。 <br> 嵩海每可诣，长途追再穷。原倾肺肠事，尽入焦梧桐。",
  "poet": {
    "id": 491,
    "star": 0,
    "name": "贾岛",
    "image": "http://img.gushiwen.org/authorImg/jiadao.jpg",
    "desc": "贾岛（779～843年），字浪（阆）仙，唐代诗人。汉族，唐朝河北道幽州范阳县（今河北省涿州市）人。早年出家为僧，号无本。自号“碣石山人”。据说在洛阳的时候后因当时有命令禁止和尚午后外出，贾岛做诗发牢骚，被韩愈发现其才华。后受教于韩愈，并还俗参加科举，但累举不中第。唐文宗的时候被排挤，贬做长江主簿。唐武宗会昌年初由普州司仓参军改任司户，未任病逝。"
  },
  "tags": []
}