{
  "id": 19543,
  "star": 1,
  "name": "赠韩郎中愈",
  "dynasty": "唐代",
  "content": "何以定交契，赠君高山石。何以保贞坚，赠君青松色。 <br> 贫居过此外，无可相彩饰。闻君硕鼠诗，吟之泪空滴。 <br> 硕鼠既穿墉，又啮机上丝。穿墉有闲土，啮丝无馀衣。 <br> 朝吟枯桑柘，暮泣空杼机。岂是无巧妙，丝断将何施。 <br> 众人尚肥华，志士多饥羸。愿君保此节，天意当察微。 <br> 前日远别离，今日生白发。欲知万里情，晓卧半床月。 <br> 常恐百虫秋，使我芳草歇。",
  "poet": {
    "id": 232,
    "star": 0,
    "name": "孟郊",
    "image": "http://img.gushiwen.org/authorImg/mengjiao.jpg",
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。"
  },
  "tags": []
}