{
  "id": 62838,
  "star": 1,
  "name": "水调歌头（乙亥春永嘉归舟）",
  "dynasty": "宋代",
  "content": "宇宙邮亭耳，游子问舟归。滩上滩下，转柁欲速□□迟。安得泛河一叶，寻见江南归处，多只是旬余。此身无地著，惊浪湿征衣。 <br> 独张翰，见风起，早知机。谁把乘舟，偏重良策济明时。夷岛人烟相接，恰在永嘉上浦，猛忆浩然诗。乡闾万余里，失路一相悲。",
  "poet": {
    "id": 1992,
    "star": 0,
    "name": "王义山",
    "desc": "王义山（1214——1287），字元高，号稼村，宋初文学大家王禹偁的后裔。富州（今江西丰城）人。精《易》学，善词赋。宋末进士二十四年卒，年七十四。其诗学刘克庄，王士禛《池北偶谈》卷一八讥其为“下劣诗魔，恶道坌出”、“酸腐庸下”。《四库全书总目》谓其“诗文皆沿宋季单弱之习，绝少警策”（卷一六六）。著《稼村类稿》三十卷，有明正德刻本、万历刻本、《四库全书》本。《全宋诗》卷三三五二至三三五四录其诗三卷。文收入《全元文》。事迹见本集卷二九自作墓志铭、《元诗选》二集甲集。"
  },
  "tags": []
}