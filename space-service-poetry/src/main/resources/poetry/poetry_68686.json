{
  "id": 68686,
  "star": 1,
  "name": "点绛唇",
  "dynasty": "宋代",
  "content": "多事春风，年年绿遍江南草。罗裙色好。莫把相如恼。 <br> 梦入瑶台，搔背麻姑爪。还惊觉。杜鹃啼早。一夜相思老。",
  "poet": {
    "id": 1159,
    "star": 0,
    "name": "徐瑞",
    "desc": "徐瑞（1255～1325），字山玉，号松巢，江西鄱阳人。南宋度宗咸淳间应进士举，不第。祖父云岩、叔祖东绿皆善诗，叔父洁山居士，弟可玉、宗玉，从弟楚玉、兰玉皆有文才，次第任散官。所著则《松巢漫稿》，卒年七十一。吴存挽之曰：“善人已矣，空留千百年番水之名；后世知之，当在数十卷松巢之稿！”其见重于当时如此。后许竹南《有怀》诗云：“江北江南老弟昆，三生文会几评论。蚤知倾盖头俱白，悔不连床话共温。洲没草枯芳士歇，巢倾鹤去故枝存。至今惟有湾头月，照我溪南水竹村。”"
  },
  "tags": []
}