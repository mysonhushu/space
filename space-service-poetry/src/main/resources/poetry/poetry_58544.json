{
  "id": 58544,
  "star": 4,
  "name": "梦玉人引",
  "dynasty": "宋代",
  "content": "倚阑干久，人不见，暮云碧。芳草池塘，春梦暗惊诗客。昨夜溪梅，向空山、雪里轻匀颜色。好赠行人，折枝南枝北。 <br> 雨巾风帽，昔追游、谁念旧踪迹。料得疏篱，暗香时度风息。淡月微云，有何人消得。便归去、踏溪桥，慰我经年思忆。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}