{
  "id": 15852,
  "star": 1,
  "name": "杜中丞书院新移小竹",
  "dynasty": "唐代",
  "content": "此地本无竹，远从山寺移。经年求养法，隔日记浇时。 <br> 嫩绿卷新叶，残黄收故枝。色经寒不动，声与静相宜。 <br> 爱护出常数，稀稠看自知。贫来缘未有，客散独行迟。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}