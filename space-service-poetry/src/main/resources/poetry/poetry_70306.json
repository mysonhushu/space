{
  "id": 70306,
  "star": 1,
  "name": "【正宫】端正好　咏荆南佳丽",
  "dynasty": "元代",
  "content": "晓珊珊琪树荡灵风，晚辇道迷香雾，花扑扑锦乾坤望眼模糊。曲盘盘五<br>城十二楼前步，远腾腾似入蓬莱路。<br>　　【滚绣球】红冉冉绿依依花笼阴映玉除，清浅浅响溅溅水流香出翠渠，明朗<br>朗墨浸浸八龙篆太霞深处，宽绰绰静绕雕栏依翠槛展转盘纡。滑擦擦细粼粼<br>布金沙云阶武夫，轻厮琅琅隔琳窗霞绡响佩琚，薄设设净匀匀蒙画栏<br>银屏水涵云母，齐臻臻滴溜溜挂珠箔卷绣帘钩搭珊瑚。香霭霭暖溶溶树缥渺迷青<br>琐，气森森光闪闪金屋棱层绚碧虚，真乃是人间天上全殊。<br>　　【倘秀才】萧爽似瀛海东扶桑奥区，廓落似阆苑西蟠桃圣圃。一片天光浸玉<br>壶，阁门珠路Λ。复道锦氍毹，上青华洞府。<br>　　【脱布衫】丹青绘绛阙清都，奎星灿宝检灵书。龙虎卫飞天象符，风霆护太<br>玄琼录。<br>　　【醉太平】以琴书自娱，与道德为徒。孔情周思乃畲，摆列着牙签玉轴。<br>上青冥借嫦娥八窍月中兔，采神芝倩麻姑七宝山前鹿，访丹丘赁张公千岁杖头驴，<br>乐逍遥分福。<br>　　【尾声】近北轩竹摇烟毵毵凤展冲霄羽，对南楼松挂月矫矫龙衔照乘珠。绰<br>约仙君溢莅广居，玄默无为道味腴。一寸心存太古初，万里神游广漠墟。萼绿飞<br>琼时寄语，赤鲤青鸾频报覆。报覆道沧海碧云拱望舒，恁时节鹤驭云降王母。　元日朝贺<br>　　一声莺报上林春，五更鸡唱扶桑晓。贺三阳万国来朝，践天街车马知多少，<br>端的便塞满东华道。<br>　　【滚绣球】赤羽旗疏刺剌风尚高，丹墀陛湿浸浸雪未消，金銮殿淡氤氲瑞烟<br>缭绕，玉狮炉香馥馥兰麝风飘。银酥蜡明灿灿金莲护绛绡，采鸾扇微影影青鸾纛<br>翠翘，氍毹锦软茸茸平铺着宝街复道，珊瑚钩滴滴溜高簇起绣幕珠箔。九龙车霞<br>光闪闪明芝盖，五凤楼日色瞳瞳映赭袍，隐隐鸣鞘。<br>　　【倘秀才】鹭班文僚武僚，熊虎队龙韬豹韬，八府三司共六曹。象牙牌犀<br>角带，龟背凯雁翎刀，有丹青怎描？<br>　　【脱布衫】椒花颂万代歌谣，柏叶杯九酝葡萄。茵陈簇雕盘翠缕，金花插玳<br>筵宫帽。<br>　　【小梁州】一派仙音奏九韶，端的是锦瑟鸾箫。红牙象板紫檀槽，中和调，<br>天上乐逍遥。<br>　　【幺篇】瑶池青鸟传音耗，说神仙飞下丹霄。一个个跨紫鸾，一个个骑黄鹤，<br>齐歌齐笑，共王母宴蟠桃。<br>　　【尾声】麒麟来三岛，蛮貊貔貅静四郊。刁斗无惊夜不敲，露布无文送<br>青鸟。弼辅移承尽所学，虹气夔龙不惮劳。端拱无为记舜尧，祝寿年年拜天表。　题梧月堂<br>　　向朝阳春长凤枝新，拂青霄根托龙门盛，覆高堂苍玉亭亭。素华朱户相辉映，<br>占人间一片清虚境。<br>　　【滚绣球】青蔼蔼参差绕翠楹，光朗朗玲珑透碧棂，密匝匝护浓阴玉池金井，<br>轻拂拂荡微风幽韵繁声。高耸仓蔚蓝天画不成，宽绰绰广寒宫夜不扃扃，滴溜溜<br>挂雕檐一轮宝镜，明闪闪映珠箔万叶光晶。舞翩翩九苞迷青琐，娇滴滴半夜<br>嫦娥下紫清，万种幽情。<br>　　【倘秀才】银床净缤纷落英，碧天朗扶疏弄晴，夜色秋光一样明。绕枝乌不<br>定，捣药兔长生，尘居的自省。<br>　　【脱布衫】肃金茎白露泠泠，金炉香雾冥冥。近雕甍珠星浅淡，揭朱帘玉<br>河澄映。<br>　　【小梁州】虚敞似瑶台十二层，满目空清。金精光射玉壶冰，轩窗静，何用<br>九枝灯。<br>　　【幺篇】一襟潇洒多情兴，久已后蜕骨超形。漏渐残，人初静，雕栏独凭，<br>挥手唤长庚。<br>　　【随煞尾】休言五柳夸幽胜，未羡三槐播令名。自是高人乐意萦，衿带仙家<br>白玉京。无竹无丝乱视听，逸典奇书自幽咏。料得无因驻清景，栖息盘桓不暂停，<br>不由人踏破琼瑶半阶影。",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}