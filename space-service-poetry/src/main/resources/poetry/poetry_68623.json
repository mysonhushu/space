{
  "id": 68623,
  "star": 2,
  "name": "摸鱼儿（寿王尉·癸未冬至后五日）",
  "dynasty": "宋代",
  "content": "问谁歌、暗香疏影，此花堪照人世。起持霜月为花如寿，天亦愿花千岁。谁有意。著如此人间，更著花如此。高寒洒洒。看浩荡刚风，跨虬飞佩，玉影乱如水。 <br> 行春处，一笑人间紫翠。纷纷窥此天地。寿如川至。□好是、涧翁兹岁喜。荣沾南儒恩例。捧觞更喜郎君美。任夜来归待。见说生辰，恰逢本命，寿筵且未。听老聃孙子。祝公耆艾，祝公富贵。",
  "poet": {
    "id": 2066,
    "star": 0,
    "name": "王梦应",
    "desc": "王梦应，字圣与，一字静得，攸县（今属湖南）人。度宗咸淳十年（一二七四）进士，调庐陵尉。"
  },
  "tags": []
}