{
  "id": 30136,
  "star": 1,
  "name": "虢州献杨抑卿二首",
  "dynasty": "唐代",
  "content": "盖世英华更有谁，赋成传写遍坤维。名科累中求贤日， <br> 苦节高标守郡时。楼上叫云秋鼓角，林间宿鹤夜旌旗。 <br> 征归诏下应非久，德望人情在凤池。 <br> 碧山曾共惜分阴，暗学相如赋上林。到此敢逾千里恨， <br> 归家且遂十年心。疏愚只怯膺门险，浅薄争窥孔室深。 <br> 一顾傥怜持苦节，更令何处问升沉。",
  "poet": {
    "id": 2868,
    "star": 0,
    "name": "姚鹄",
    "desc": "姚鹄，字居云。蜀中（四川中部）人。诗人。姚鹄(hú)早年时期隐居蜀中，经常出入当时好士公卿之席幕。于会昌三年(843)经宰相李德裕的推荐，进士及第。咸通十一年(870)，姚鹄累官至江南东道台州刺史。姚鹄工诗善文，元代人辛文房谓姚鹄“吏材文价，俱不甚超。”《唐才子传》，然而故震亨却称赞其诗为“清泼而不可多得”《唐音癸签》。姚鹄留诗词共三十七首。"
  },
  "tags": []
}