{
  "id": 65396,
  "star": 2,
  "name": "蝶恋花（月词）",
  "dynasty": "宋代",
  "content": "伏以合欢开宴，奉乐国之宾朋；对景摅怀，待良时之风月。此者偶屈三益，幸逢四并。六幕星稀，万棂风细。天发金精之含蓄，地扬银色之光华。远近万情，若知而莫诘；满虚一色，可揽以□将。是故无累而玩之者，喜乐之心生；不足而对之者，悲伤之态作。感群动以无意，涵长空而不流。对坐北堂，方入陆生之牖；共离南馆，便登韩子之台。顾歌三五之清辉，誓倒十千之芳酝。 <br> 忽破黄昏还太素。寒浸楼台，缥缈非烟雾。江上分明星汉路。金银闪闪神仙府。 <br> 影卧清光随我舞。邂逅三人，只愿长相聚。今月亭亭曾照古。古人问月今何处。",
  "poet": {
    "id": 58,
    "star": 0,
    "name": "黄裳",
    "image": "http://img.gushiwen.org/authorImg/huangshang.jpg",
    "desc": "黄裳（1044-1130），字勉仲，延平（今福建南平）人。元丰五年（1082）进士第一，累官至端明殿学士。卒赠少傅。著有《演山先生文集》、《演山词》。黄裳是北宋著名文学家和词人，其词语言明艳，如春水碧玉，令人心醉，著有《演山先生文集》、《演山词》，词作以《减字木兰花》最为著名，流传甚广。"
  },
  "tags": []
}