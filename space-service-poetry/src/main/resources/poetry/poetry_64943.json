{
  "id": 64943,
  "star": 5,
  "name": "百字令",
  "dynasty": "宋代",
  "content": "残蝉断雁，政西风萧索，夕阳流水。落木无边幽眺处，云拥登山屐齿。岁月如驰，古今同梦，惟有悲欢异。绿尊空对，故人相望千里。 <br> 追念淮海当年，五云行殿，咫尺天颜喜。清晓胪传仙仗里，衣染玉龙香细。今日天涯，黄花零乱，满眼重阳泪。艰难多病，二陵无奈秋思。",
  "poet": {
    "id": 0,
    "star": 0,
    "name": "俞处俊"
  },
  "tags": []
}