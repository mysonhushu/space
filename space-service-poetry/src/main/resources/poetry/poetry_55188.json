{
  "id": 55188,
  "star": 1,
  "name": "瑞鹤仙（自寿）",
  "dynasty": "宋代",
  "content": "好山横翠幕。更一水流烟，嫩阴成幄。薰风转林薄。笑劳生底事，漫嗟离索。霞觞细酌。尽流年、青镜易觉。算芙蓉、玉井香翻，不减旧阶红药。 <br> 寂寞。草玄空老问字人稀，也胜投阁。骑鲸后约。追汗漫，记寥廊。便风帆高挂，云涛千里，谁道蓬壶水弱。任蟠桃、满路千花，自开自落。",
  "poet": {
    "id": 483,
    "star": 0,
    "name": "韩元吉",
    "desc": "韩元吉(1118～1187),南宋词人。字无咎，号南涧。汉族，开封雍邱（今河南开封市）人，一作许昌（今属河南）人。韩元吉词多抒发山林情趣，如〔柳梢青〕\"云淡秋云\"、〔贺新郎〕\"病起情怀恶\"等。著有《涧泉集》、《涧泉日记》、《南涧甲乙稿》、《南涧诗余》。存词80余首。"
  },
  "tags": []
}