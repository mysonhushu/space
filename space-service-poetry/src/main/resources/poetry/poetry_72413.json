{
  "id": 72413,
  "star": 26,
  "name": "九叹",
  "dynasty": "两汉",
  "content": "<strong>逢纷</strong><br>　　伊伯庸之末胄兮，谅皇直之屈原。<br>　　云余肇祖于高阳兮，惟楚怀之婵连。<br>　　原生受命于贞节兮，鸿永路有嘉名。<br>　　齐名字于天地兮，并光明于列星。<br>　　吸精粹而吐氛浊兮，横邪世而不取容。<br>　　行叩诚而不阿兮，遂见排而逢谗。<br>　　后听虚而黜实兮，不吾理而顺情。<br>　　肠愤悁而含怒兮，志迁蹇而左倾。<br>　　心戃慌其不我与兮，躬速速其不吾亲。<br>　　辞灵修而陨志兮，吟泽畔之江滨。<br>　　椒桂罗以颠覆兮，有竭信而归诚。<br>　　谗夫蔼蔼而漫著兮，曷其不舒予情？<br>　　始结言于庙堂兮，信中涂而叛之。<br>　　怀兰蕙与衡芷兮，行中野而散之。<br>　　声哀哀而怀高丘兮，心愁愁而思旧邦。<br>　　愿承闲而自恃兮，径淫曀而道壅。<br>　　颜霉黧以沮败兮，精越裂而衰耄。<br>　　裳襜襜而含风兮，衣纳纳而掩露。<br>　　赴江湘之湍流兮，顺波凑而下降。<br>　　徐徘徊于山阿兮，飘风来之洶洶。<br>　　驰余车兮玄石，步余马兮洞庭。<br>　　平明发兮苍梧，夕投宿兮石城。<br>　　芙蓉盖而菱华车兮，紫贝阙而玉堂。<br>　　薜荔饰而陆离荐兮，鱼鳞衣而白蜺裳。<br>　　登逢龙而下陨兮，违故都之漫漫。<br>　　思南郢之旧俗兮，肠一夕而九运。<br>　　扬流波之潢潢兮，体溶溶而东回。<br>　　心怊怅以永思兮，意晻晻而日颓。<br>　　白露纷以涂涂兮，秋风浏以萧萧。<br>　　身永流而不还兮，魂长逝而常愁。<br>　　叹曰：<br>　　譬彼流水纷扬磕兮，波逢汹涌濆壅滂兮。<br>　　揄扬涤荡飘流陨往触崟石兮，<br>　　龙卬脟圈缭戾宛转阻相薄兮，<br>　　遭纷逢凶蹇离尤兮，垂文扬采遗将来兮。</p> <p><strong>离世</strong><br>　　灵怀其不吾知兮，灵怀其不吾闻。<br>　　就灵怀之皇祖兮，愬灵怀之鬼神。<br>　　灵怀曾不吾与兮，即听夫人之谀辞。<br>　　余辞上参于天坠兮，旁引之于四时。<br>　　指日月使延照兮，抚招摇以质正。<br>　　立师旷俾端辞兮，命咎繇使并听。<br>　　兆出名曰正则兮，卦发字曰灵均。<br>　　余幼既有此鸿节兮，长愈固而弥纯。<br>　　不从俗而诐行兮，直躬指而信志。<br>　　不枉绳以追曲兮，屈情素以从事。<br>　　端余行其如玉兮，述皇舆之踵迹。<br>　　群阿容以晦光兮，皇舆覆以幽辟。<br>　　舆中涂以回畔兮，驷马惊而横奔。<br>　　执组者不能制兮，必折轭而摧辕。<br>　　断镳衔以驰骛兮，暮去次而敢止。<br>　　路荡荡其无人兮，遂不禦乎千里。<br>　　身衡陷而下沉兮，不可获而复登。<br>　　不顾身之卑贱兮，惜皇舆之不兴。<br>　　出国门而端指兮，冀壹寤而锡还。<br>　　哀仆夫之坎毒兮，屡离忧而逢患。<br>　　九年之中不吾反兮，思彭咸之水游。<br>　　惜师延之浮渚兮，赴汨罗之长流。<br>　　遵江曲之逶移兮，触石碕而衡游。<br>　　波澧澧而扬浇兮，顺长濑之浊流。<br>　　凌黄沱而下低兮，思还流而复反。<br>　　玄舆驰而并集兮，身容与而日远。<br>　　棹舟杭以横濿兮，济湘流而南极。<br>　　立江界而长吟兮，愁哀哀而累息。<br>　　情慌忽以忘归兮，神浮游以高历。<br>　　心蛩蛩而怀顾兮，魂眷眷而独逝。<br>　　叹曰：<br>　　余思旧邦心依违兮，<br>　　日暮黄昏羌幽悲兮，<br>　　去郢东迁余谁慕兮，<br>　　谗夫党旅其以兹故兮，<br>　　河水淫淫情所愿兮，<br>　　顾瞻郢路终不返兮。</p> <p><strong>怨思<br></strong>　　惟郁郁之忧毒兮，志坎壈而不违。<br>　　身憔悴而考旦兮，日黄昏而长悲。<br>　　闵空宇之孤子兮，哀枯杨之冤雏。<br>　　孤雌吟于高墉兮，鸣鸠栖于桑榆。<br>　　玄蝯失于潜林兮，独偏弃而远放。<br>　　征夫劳于周行兮，处妇愤而长望。<br>　　申诚信而罔违兮，情素洁于纽帛。<br>　　光明齐于日月兮，文采耀燿于玉石。<br>　　伤压次而不发兮，思沉抑而不扬。<br>　　芳懿懿而终败兮，名靡散而不彰。<br>　　背玉门以奔骛兮，蹇离尤而干诟。<br>　　若龙逢之沉首兮，王子比干之逢醢。<br>　　念社稷之几危兮，反为雠而见怨。<br>　　思国家之离沮兮，躬获愆而结难。<br>　　若青蝇之伪质兮，晋骊姬之反情。<br>　　恐登阶之逢殆兮，故退伏于末庭。<br>　　孽臣之号咷兮，本朝芜而不治。<br>　　犯颜色而触谏兮，反蒙辜而被疑。<br>　　菀蘼芜与菌若兮，渐藁本于洿渎。<br>　　淹芳芷于腐井兮，弃鸡骇于筐簏。<br>　　执棠谿以刜蓬兮，秉干将以割肉。<br>　　筐泽泻以豹鞟兮，破荆和以继筑。<br>　　时溷浊犹未清兮，世殽乱犹未察。<br>　　欲容与以俟时兮，惧年岁之既晏。<br>　　顾屈节以从流兮，心巩巩而不夷。<br>　　宁浮沅而驰骋兮，下江湘以邅回。<br>　　叹曰：<br>　　山中槛槛余伤怀兮，征夫皇皇其孰依兮，<br>　　经营原野杳冥冥兮，乘骐骋骥舒吾情兮，<br>　　归骸旧邦莫谁语兮，长辞远逝乘湘去兮。</p> <p><strong>远逝</strong><br>　　志隐隐而郁怫兮，愁独哀而冤结。<br>　　肠纷纭以缭转兮，涕渐渐其若屑。<br>　　情慨慨而长怀兮，信上皇而质正。<br>　　合五岳与八灵兮，讯九鬿与六神。<br>　　指列宿以白情兮，诉五帝以置辞。<br>　　北斗为我折中兮，太一为余听之。<br>　　云服阴阳之正道兮，御后土之中和。<br>　　佩苍龙之蚴虬兮，带隐虹之逶蛇。<br>　　曳彗星之皓旰兮，抚朱爵与鵔鸃。<br>　　游清灵之飒戾兮，服云衣之披披。<br>　　杖玉策与朱旗兮，垂明月之玄珠。<br>　　举霓旌之墆翳兮，建黄纁之总旄。<br>　　躬纯粹而罔愆兮，承皇考之妙仪。<br>　　惜往事之不合兮，横汨罗而下沥。<br>　　乘隆波而南渡兮，逐江湘之顺流。<br>　　赴阳侯之潢洋兮，下石濑而登洲。<br>　　陆魁堆以蔽视兮，云冥冥而闇前。<br>　　山峻高以无垠兮，遂曾闳而迫身。<br>　　雪雰雰而薄木兮，云霏霏而陨集。<br>　　阜隘狭而幽险兮，石嵾嵯以翳日。<br>　　悲故乡而发忿兮，去余邦之弥久。<br>　　背龙门而入河兮，登大坟而望夏首。<br>　　横舟航而济湘兮，耳聊啾而戃慌。<br>　　波淫淫而周流兮，鸿溶溢而滔荡。<br>　　路曼曼其无端兮，周容容而无识。<br>　　引日月以指极兮，少须臾而释思。<br>　　水波远以冥冥兮，眇不睹其东西。<br>　　顺风波以南北兮，雾宵晦以纷纷。<br>　　日杳杳以西颓兮，路长远而窘迫。<br>　　欲酌醴以娱忧兮，蹇骚骚而不释。<br>　　叹曰：<br>　　飘风蓬龙埃坲々兮，草木摇落时槁悴兮，<br>　　遭倾遇祸不可救兮，长吟永欷涕究究兮，<br>　　舒情陈诗冀以自免兮，颓流下陨身日远兮。</p> <p><strong>惜贤</strong><br>　　览屈氏之离骚兮，心哀哀而怫郁。<br>　　声嗷嗷以寂寥兮，顾仆夫之憔悴。<br>　　拨谄谀而匡邪兮，切淟涊之流俗。<br>　　荡渨涹之奸咎兮，夷蠢蠢之溷浊。<br>　　怀芬香而挟蕙兮，佩江蓠之婓婓。<br>　　握申椒与杜若兮，冠浮云之峨峨。<br>　　登长陵而四望兮，览芷圃之蠡蠡。<br>　　游兰皋与蕙林兮，睨玉石之嵾嵯。<br>　　扬精华以炫燿兮，芳郁渥而纯美。<br>　　结桂树之旖旎兮，纫荃蕙与辛夷。<br>　　芳若兹而不御兮，捐林薄而菀死。<br>　　驱子侨之奔走兮，申徒狄之赴渊。<br>　　若由夷之纯美兮，介子推之隐山。<br>　　晋申生之离殃兮，荆和氏之泣血。<br>　　吴申胥之抉眼兮，王子比干之横废。<br>　　欲卑身而下体兮，心隐恻而不置。<br>　　方圜殊而不合兮，钩绳用而异态。<br>　　欲俟时于须臾兮，日阴曀其将暮。<br>　　时迟迟其日进兮，年忽忽而日度。<br>　　妄周容而入世兮，内距闭而不开。<br>　　俟时风之清激兮，愈氛雾其如塺。<br>　　进雄鸠之耿耿兮，谗介介而蔽之。<br>　　默顺风以偃仰兮，尚由由而进之。<br>　　心懭悢以冤结兮，情舛错以曼忧。<br>　　搴薜荔于山野兮，采撚支于中洲。<br>　　望高丘而叹涕兮，悲吸吸而长怀。<br>　　孰契契而委栋兮，日晻晻而下颓。<br>　　叹曰：<br>　　江湘油油长流汩兮，挑揄扬汰荡迅疾兮。<br>　　忧心展转愁怫郁兮，冤结未舒长隐忿兮，<br>　　丁时逢殃可奈何兮，劳心悁悁涕滂沱兮。</p> <p><strong>忧苦<br></strong>　　悲余心之悁悁兮，哀故邦之逢殃。<br>　　辞九年而不复兮，独茕茕而南行。<br>　　思余俗之流风兮，心纷错而不受。<br>　　遵野莽以呼风兮，步从容于山廋。<br>　　巡陆夷之曲衍兮，幽空虚以寂寞。<br>　　倚石岩以流涕兮，忧憔悴而无乐。<br>　　登巑岏以长企兮，望南郢而闚之。<br>　　山修远其辽辽兮，涂漫漫其无时。<br>　　听玄鹤之晨鸣兮，于高冈之峨峨。<br>　　独愤积而哀娱兮，翔江洲而安歌。<br>　　三鸟飞以自南兮，览其志而欲北。<br>　　原寄言于三鸟兮，去飘疾而不可得。<br>　　欲迁志而改操兮，心纷结其未离。<br>　　外彷徨而游览兮，内恻隐而含哀。<br>　　聊须臾以时忘兮，心渐渐其烦错。<br>　　原假簧以舒忧兮，志纡郁其难释。<br>　　叹《离骚》以扬意兮，犹未殫于《九章》。<br>　　长嘘吸以于悒兮，涕横集而成行。<br>　　伤明珠之赴泥兮，鱼眼玑之坚藏。<br>　　同驽骡与乘駔兮，杂斑駮与阘茸。<br>　　葛藟虆于桂树兮，鸱鸮集于木兰。<br>　　偓促谈于廊庙兮，律魁放乎山间。<br>　　恶虞氏之箫《韶》兮，好遗风之《激楚》。<br>　　潜周鼎于江淮兮，爨土鬵于中宇。<br>　　且人心之持旧兮，而不可保长。<br>　　邅彼南道兮，征夫宵行。<br>　　思念郢路兮，还顾睠睠。<br>　　涕流交集兮，泣下涟涟。<br>　　叹曰：<br>　　登山长望中心悲兮，菀彼青青泣如颓兮，<br>　　留思北顾涕渐渐兮，折锐摧矜凝氾滥兮，<br>　　念我茕茕魂谁求兮，仆夫慌悴散若流兮。</p> <p><strong>愍命</strong><br>　　昔皇考之嘉志兮，喜登能而亮贤。<br>　　情纯洁而罔薉兮，姿盛质而无愆。<br>　　放佞人与谄谀兮，斥谗夫与便嬖。<br>　　亲忠正之悃诚兮，招贞良与明智。<br>　　心溶溶其不可量兮，情澹澹其若渊。<br>　　回邪辟而不能入兮，诚原藏而不可迁。<br>　　逐下袟于後堂兮，迎虙妃于伊雒。<br>　　刜谗贼于中廇兮，选吕管于榛薄。<br>　　丛林之下无怨士兮，江河之畔无隐夫。<br>　　三苗之徒以放逐兮，伊皋之伦以充庐。<br>　　今反表以为里兮，颠裳以为衣。<br>　　戚宋万于两楹兮，废周邵于遐夷。<br>　　却骐骥以转运兮，腾驴骡以驰逐。<br>　　蔡女黜而出帷兮，戎妇入而綵绣服。<br>　　庆忌囚于阱室兮，陈不占战而赴围。<br>　　破伯牙之号钟兮，挟人筝而弹纬。<br>　　藏瑉石于金匮兮，捐赤瑾于中庭。<br>　　韩信蒙于介胄兮，行夫将而攻城。<br>　　莞芎弃于泽洲兮，瓟瓥蠹于筐簏。<br>　　麒麟奔于九皋兮，熊罴群而逸囿。<br>　　折芳枝与琼华兮，树枳棘与薪柴。<br>　　掘荃蕙与射干兮，耘藜藿与蘘荷。<br>　　惜今世其何殊兮，远近思而不同。<br>　　或沉沦其无所达兮，或清激其无所通。<br>　　哀余生之不当兮，独蒙毒而逢尤。<br>　　虽謇謇以申志兮，君乖差而屏之。<br>　　诚惜芳之菲菲兮，反以兹为腐也。<br>　　怀椒聊之蔎蔎兮，乃逢纷以罹诟也。<br>　　叹曰：<br>　　嘉皇既殁终不返兮，山中幽险郢路远兮。<br>　　谗人諓諓孰可愬兮，征夫罔极谁可语兮。<br>　　行吟累欷声喟喟兮，怀忧含戚何侘傺兮。</p> <p><strong>思古</strong><br>　　冥冥深林兮，树木郁郁。<br>　　山参差以崭岩兮，阜杳杳以蔽日。<br>　　悲余心之悁悁兮，目眇眇而遗泣。<br>　　风骚屑以摇木兮，云吸吸以湫戾。<br>　　悲余生之无欢兮，愁倥傯于山陆。<br>　　旦徘徊于长阪兮，夕彷徨而独宿。<br>　　发披披以鬤鬤兮，躬劬劳而瘏悴。<br>　　魂俇俇而南行兮，泣霑襟而濡袂。<br>　　心婵媛而无告兮，口噤闭而不言。<br>　　违郢都之旧闾兮，回湘、沅而远迁。<br>　　念余邦之横陷兮，宗鬼神之无次。<br>　　闵先嗣之中绝兮，心惶惑而自悲。<br>　　聊浮游于山陿兮，步周流于江畔。<br>　　临深水而长啸兮，且倘佯而氾观。<br>　　兴离骚之微文兮，冀灵修之壹悟。<br>　　还余车于南郢兮，复往轨于初古。<br>　　道修远其难迁兮，伤余心之不能已。<br>　　背三五之典刑兮，绝洪范之辟纪。<br>　　播规矩以背度兮，错权衡而任意。<br>　　操绳墨而放弃兮，倾容幸而侍侧。<br>　　甘棠枯于丰草兮，藜棘树于中庭。<br>　　西施斥于北宫兮，仳倠倚于弥楹。<br>　　乌获戚而骖乘兮，燕公操于马圉。<br>　　蒯聩登于清府兮，咎繇弃而在野。<br>　　盖见兹以永叹兮，欲登阶而狐疑。<br>　　乘白水而高骛兮，因徙弛而长词。<br>　　叹曰：<br>　　倘佯垆阪沼水深兮，容与汉渚涕淫淫兮，<br>　　锺牙已死谁为声兮？纤阿不御焉舒情兮，<br>　　曾哀悽欷心离离兮，还顾高丘泣如洒兮。</p> <p><strong>远游</strong><br>　　悲余性之不可改兮，屡惩艾而不迻。<br>　　服觉皓以殊俗兮，貌揭揭以巍巍。<br>　　譬若王侨之乘云兮，载赤霄而凌太清。<br>　　欲与天地参寿兮，与日月而比荣。<br>　　登昆仑而北首兮，悉灵圉而来谒。<br>　　选鬼神于太阴兮，登阊阖于玄阙。<br>　　回朕车俾西引兮，褰虹旗于玉门。<br>　　驰六龙于三危兮，朝西灵于九滨。<br>　　结余轸于西山兮，横飞谷以南征。<br>　　绝都广以直指兮，历祝融于硃冥。<br>　　枉玉衡于炎火兮，委两馆于咸唐。<br>　　贯澒濛以东朅兮，维六龙于扶桑。<br>　　周流览于四海兮，志升降以高驰。<br>　　徵九神于回极兮，建虹采以招指。<br>　　驾鸾凤以上游兮，从玄鹤与鹪明。<br>　　孔鸟飞而送迎兮，腾群鹤于瑶光。<br>　　排帝宫与罗囿兮，升县圃以眩灭。<br>　　结琼枝以杂佩兮，立长庚以继日。<br>　　凌惊雷以轶骇电兮，缀鬼谷于北辰。<br>　　鞭风伯使先驱兮，囚灵玄于虞渊。<br>　　遡高风以低佪兮，览周流于朔方。<br>　　就颛顼而敶辞兮，考玄冥于空桑。<br>　　旋车逝于崇山兮，奏虞舜于苍梧。<br>　　济杨舟于会稽兮，就申胥于五湖。<br>　　见南郢之流风兮，殒余躬于沅湘。<br>　　望旧邦之黯黮兮，时溷浊其犹未央。<br>　　怀兰茝之芬芳兮，妒被离而折之。<br>　　张绛帷以襜襜兮，风邑邑而蔽之。<br>　　日暾暾其西舍兮，阳焱焱而复顾。<br>　　聊假日以须臾兮，何骚骚而自故。<br>　　叹曰：<br>　　譬彼蛟龙乘云浮兮，<br>　　汎淫澒溶纷若雾兮。<br>　　潺湲轇轕雷动电发馺高举兮。<br>　　升虚凌冥沛浊浮清入帝宫兮，<br>　　摇翘奋羽驰风骋雨游无穷兮。",
  "fanyi": "<h2>译文</h2> <p><strong>逢纷</strong><br>　　我是伯庸的后代啊，是正直诚信的<a href=\"http://so.gushiwen.org/author_238.aspx\">屈原</a>。<br>　　我的始祖是古帝高阳氏啊，楚怀王与我同根相连。<br>　　我秉受正气而生啊，生辰合道起了美名。<br>　　我的名字与天地相齐啊，光辉灿烂如同群星。<br>　　我吸天地精华吐出浊气啊，身处浊世也决不苟合求容。<br>　　我行为忠诚刚直不阿啊，于是遭谗害被弃置不用。<br>　　君王听信假话贬斥忠良啊，不理睬我反顺从邪恶奸佞。<br>　　我心怀愤恨满腔怒火啊，我心遭压抑失去平衡。<br>　　心神恍惚啊君王不与我同心，孤独冷落啊君王不同我亲近。<br>　　我辞别君王心灰意冷啊，低吟悲歌在泽畔水滨。<br>　　先贤遭祸身危难啊，依然竭尽忠信一片诚心。<br>　　众谗人嘁嘁喳喳抑人扬己啊，君王何不昭示我的真情！<br>　　当初我们曾在庙堂约好啊，如今却听信谗言中途变心。<br>　　我怀揣兰蕙和衡芷啊，却被抛弃荒野不用。<br>　　怀念故土高山声声哀叹啊，思恋祖国家乡满怀愁情。<br>　　我本想找机会自能竭尽忠心啊，怎奈道路堵塞幽暗不通。<br>　　面目黧黑人憔悴啊，身老力衰没精神。<br>　　阵阵冷风吹动我的裙裳啊，浓浓寒露打湿我的衣裙。<br>　　奔赴湍急的长江和湘水啊，顺随波涛向下漂行。<br>　　我慢步徘徊在山窝啊，山风阵阵回旋凶猛。<br>　　驾起我的车啊向玄石山奔驰，让我的马儿啊在洞庭山慢步徐行。<br>　　黎明我从苍梧山出发啊，傍晚我投宿在石城山顶。<br>　　荷花车盖菱花车啊，紫贝楼台白玉厅。<br>　　薜荔为装饰美玉做卧席啊，五彩的上衣，洁白的裙裳。<br>　　登上逢龙山向下眺望啊，离开故都道路多么漫长。<br>　　想起那郢都的风物习俗啊，一夜之间九转愁肠。<br>　　波高流急茫茫一片啊，浪涛翻滚奔向东方。<br>　　心惆怅止不住的思念啊，精神郁闷一天天倍觉神伤。<br>　　霜露一片白茫茫啊，秋风急吹萧萧响。<br>　　身随水流不回返啊，灵魂远逝愁难当。<br>　　尾声：<br>　　就像那奔腾的江水，轰轰隆响啊。<br>　　风卷大波浪翻滚，浩浩荡荡啊。<br>　　大风鼓荡，波浪起伏，撞击巨石啊。<br>　　打着旋涡，盘旋冲击，水流终究被阻挡啊。<br>　　时逢浊世遭凶险，终获罪愆啊。<br>　　留下清词丽句美篇，传于来世后人观。</p> <p><strong>离世</strong><br>　　怀王不知道我的清白啊，怀王不了解我的忠诚。<br>　　我要向怀王的先祖倾诉心曲啊，我要向怀王的神灵诉说冤情。<br>　　怀王本不与我志同道合啊，又听信那小人的阿谀奉承。<br>　　我说的话上合天地啊，四时之神也可以作证。<br>　　让日月长照监察啊，让北斗来质对证明。<br>　　我的话可请师旷来考察啊，可令法官皋陶一起来听。<br>　　通过卜兆我起名叫正则啊，根据卦象我的表字叫灵均。<br>　　我小时候已有大节美行啊，长大后更加坚定而纯正。<br>　　从不随波逐流胡作妄行啊，我身心正直，意志坚定。<br>　　决不违反正道追求邪曲啊，委屈自己的意志苟合求容。<br>　　我的行为端正纯洁如玉啊，继承先王治国的正道传统。<br>　　众小人花言巧语蒙蔽君王啊，致使国家处于危险黑暗之中。<br>　　就像车行中途突然回转啊，马儿受惊狂奔驰骋。<br>　　车夫不能控制啊，必然轭断辕毁车倾。<br>　　勒口断折惊马飞驰啊，直到傍晚无人敢停。<br>　　宽阔的大道空无一人啊，脱缰的野马千里奔行。<br>　　我横遭陷害被贬落啊，不能再获得君王的信用。<br>　　我不顾念自身的卑贱啊，我哀伤的是祖国不能强盛。<br>　　我走出城门可依然忠心耿耿啊，希望君王一旦醒悟召我回朝廷。<br>　　仆夫为我愤愤不平啊，可怜我屡受迫害和不幸。<br>　　放逐九年不召还我啊，真想与彭咸一起游水戏浪。<br>　　可羡师延投水免遭刑罚啊，我也要举身自沉汨罗江。<br>　　沿着曲折的江水宛转漂流啊，船触石岸掉头就横走。<br>　　波声隆隆回波浪卷啊，顺水驶向浅滩的浊流。<br>　　乘着夏水顺流而下啊，多想遇回水使我转回头。<br>　　船儿飞驰并肩齐进啊，我随波逐浪一天天远去。<br>　　摇起船桨把大江横渡啊，渡过湘水奔向南方极远之处。<br>　　我站在江岸高歌长吟啊，心中愁苦止不住声声叹息。<br>　　神情恍惚忘了归去啊，精神高高飞行在天际。<br>　　心怀忧愁思恋故乡啊，灵魂依依不舍孤独远去。<br>　　尾声：<br>　　我思念故国啊，心中犹豫迟疑。<br>　　暮色苍苍啊，心中一片忧苦。<br>　　离开郢都东去啊，我是思恋谁？<br>　　小人太多啊，使我落到这地步。<br>　　河水滔滔东流啊，真愿像它那样无虑无忧。<br>　　回望郢都的道路啊，我再也不能踏上归途。</p> <p><strong>怨思</strong><br>　　心情郁闷忧愁怨恨啊，命运虽坎坷也决不背弃理想。<br>　　我憔悴痛苦一夜到天明啊，从清晨到傍晚难排悲伤。<br>　　可怜独居空室的孤儿啊，哀伤小鸟栖息在老树枯杨。<br>　　失伴的雌鸟在高墙上悲啼啊，鸠鸟在桑树上声声鸣唱。<br>　　黑猿离开了茂密的山林啊，孤零零被丢弃在远方。<br>　　征夫在大道上奔波不息啊，家中妻子含恨相思盼望。<br>　　我坚守诚信之道决不背离啊，我的感情就如束帛纯洁无伤。<br>　　我的美德与日月齐辉啊，我的文采与美玉争光。<br>　　可伤身遭压迫不能振发啊，情思受到压抑不得高扬。<br>　　香气郁郁终于消散啊，身败名灭不显不彰。<br>　　离开君王奔向远方啊，忠贞获罪自取祸殃。<br>　　就好像关龙逄被杀掉了头啊，也似王子比干遇害被开膛。<br>　　我担心祖国危在旦夕啊，反与小人结仇遭恨怨。<br>　　我思虑国家纲纪遭破坏啊，自己反倒获罪招患难。<br>　　小人就像青蝇变白为黑啊，晋国骊姬挑拨亲情进谗言。<br>　　我怕亲近君王遭遇灾祸啊，所以我退身隐伏荒野泽畔。<br>　　佞臣贼子吵吵嚷嚷啊，朝无贤良一片混乱。<br>　　我不惜触犯君王忠言直谏啊，反倒蒙受罪过被君王猜疑。<br>　　蘼芜杜若被堆积不用啊，藁本被浸在小水沟里。<br>　　芬芳的白芷泡在臭水井啊，鸡骇犀被丢进草筐竹器。<br>　　用棠谿利剑去割蓬蒿野草啊，用干将宝剑当厨刀砍肉剖皮。<br>　　豹皮口袋装满泽泻恶草啊，用大杵捣碎美玉和氏璧。<br>　　时世浑浊美丑不清啊，世道混乱好坏不明。<br>　　我想慢慢地等待时机啊，又担心年纪已老等不及。<br>　　想要委屈心志随流从俗啊，可总是七上八下心有忧惧。<br>　　宁愿浮身沅水漂流而去啊，进长江入湘水天涯浪迹。<br>　　尾声：<br>　　车行山中声声响，我心中悲伤啊。<br>　　征夫惴惴心不安，他的归宿在何方啊。<br>　　荒原山野苦奔波，杳无人迹草木莽莽啊。<br>　　乘上骏马奔驰啊，寻求贤君舒泄我的情肠。<br>　　死后尸骨也要埋故乡，此心此情向谁讲啊。<br>　　永别了，我要远去，乘舟湘水漂流远方。</p> <p><strong>远逝</strong><br>　　心中忧伤郁闷不快啊，满腹冤屈独自哀伤。<br>　　愁肠百转心乱如麻啊，止不住的泪水滚滚流淌。<br>　　心中愤懑慨然长叹思念不止啊，我要向上帝申诉为我作证明。<br>　　五岳八方的神灵齐来考察啊，可向九鬿六宗众神灵讯问。<br>　　我指着众星列宿发誓啊，我向五方天帝倾诉我的衷情。<br>　　北斗可证明我中正不偏啊，太一帝为我辨别善恶奸忠。<br>　　遵循天地阴阳之正道啊，坚持大地的中和之行。<br>　　驾御青龙蜿蜒飞行啊，系着长长的绚丽彩虹。<br>　　彗星紧紧跟随一道光明啊，乘坐着朱雀鵕鸡向上飞行。<br>　　我遨游在清凉的高空啊，我身披长长的五彩云衣。<br>　　手持玉花和红色大旗啊，身佩光耀闪闪的明月珠。<br>　　高举起云旗遮天蔽日啊，竖起五色旄缨的金黄旗。<br>　　我品行纯正没有瑕疵啊，我继承了先父的美好风仪。<br>　　可叹从前与君不能配合啊，只好南下横渡汨罗江。<br>　　乘着滚滚波涛向南行进啊，顺着长江湘水追波逐浪。<br>　　奔向那浩渺的大水浪涛啊，越过急流险滩登上山岛。<br>　　高耸的大山挡住我的视线啊，浓云一片眼前一片晦暗。<br>　　群山高峻连绵不断啊，山势峥嵘直逼面前。<br>　　大雪纷纷覆盖山林啊，乌云密布低沉翻卷。<br>　　山高谷狭幽深险峻啊，怪石嶙嶙遮住阳光。<br>　　可怜远离故乡心里怨恨啊，我离开故国日子已经很长。<br>　　走出郢都东门进入大河啊，我登上高岸把夏口眺望。<br>　　掉转船头把湘水渡过啊，我一阵阵耳鸣精神恍惚忧伤。<br>　　波涛连天打着旋涡翻滚啊，大水浩茫奔流一片汪洋。<br>　　道路漫长遥远没有尽头啊，周围一片纷乱没有标志。<br>　　依靠着日月北极来指引啊，才一下消除心头的忧思。<br>　　江水深远望不到头啊，一片浩渺不辨东西。<br>　　顺风随波漂南荡北啊，大雾弥漫如夜似漆。<br>　　太阳遥遥向西落下啊，路途迢迢忧心难舒。<br>　　我本想一醉解千愁啊，可愁思绵绵难消除。<br>　　尾声：<br>　　旋风盘旋尘土飞扬啊，草木随风凋落枝枯叶飞。<br>　　遭难遇祸不可挽救啊，悲吟长叹止不住的泪水。<br>　　赋<a href=\"http://so.gushiwen.org/view_72413.aspx\">诗</a>抒怀希望免祸啊，随水日益远去故国难回。</p> <p><strong>惜贤</strong><br>　　读完屈原的《离骚》啊，我心郁闷悲伤不畅快。<br>　　我大声疾呼而无人应啊，看那仆人也都憔悴伤怀。<br>　　我要整治奸佞匡正邪恶啊，要涤荡卑浊的世风流俗。<br>　　我要扫荡污秽以除谗佞啊，要铲除无礼的贪残之徒。<br>　　我怀抱美好手持蕙草啊，我身佩江离芳香浓郁。<br>　　我手持申椒和杜若啊，头戴切云冠高耸巍峨。<br>　　登上高山四面眺望啊，看到园圃中香芷行行。<br>　　在长满兰草的水边和蕙林游玩啊，一回眸又见一片玉石林千姿百态。<br>　　美玉鲜花闪耀着明亮的光辉啊，散发出醉人的浓香纯真美好。<br>　　我系结上柔嫩的桂树枝啊，再联缀上荃草香蕙和辛夷。<br>　　如此芳香的花草不被佩戴啊，反把它抛弃在丛林堆积枯死。<br>　　我要跟随王子乔奔走前后啊。<br>　　又想学申徒狄投渊洁身自好。<br>　　又想像许由伯夷清高纯洁啊，像介子推隐身深山无所贪求。<br>　　可怜晋国申生被谗遭祸啊，可叹楚国卞和抱玉泣血。<br>　　吴国子胥死后挖去两眼啊，王子比干横遭剖心之祸。<br>　　我欲卑躬屈膝顺从世俗啊，可心中作痛不忍放弃美德。<br>　　方与圆形状不同不能相合啊，钩绳用处不同因而曲直有别。<br>　　我欲稍等片刻美好时光啊，可是日色昏昏残阳将西落。<br>　　时光一天天地慢慢流逝啊，年岁却匆匆地一天天度过。<br>　　我想苟合求容以迎合时俗啊，可是心里总是拒绝不愿行。<br>　　我欲等待时政清明风气变啊，可雾气愈来愈浓如尘蔽空。<br>　　想像雄鸠那样进献微末诚信啊，谗谄小人又百般阻挠蒙蔽圣听。<br>　　想默默地随风俯仰顺从流俗啊，心中又犹豫不甘堕落丧失操行。<br>　　心里不快愁肠百结啊，心绪繁乱忧思深长。<br>　　我在山野摘取芳草薜荔啊，采集香草撚支在小洲上。<br>　　我北望高山叹息流涕啊，止不住的悲泣长思难忘。<br>　　怎不怀忧令人志消神伤啊，太阳渐渐昏暗沉落西方。<br>　　尾声：<br>　　江湘滔滔不断东流啊，鼓浪扬波飞流而去。<br>　　辗转反侧忧愁难眠啊，怨情难消长恨难驱。<br>　　生不逢时有何办法啊，心中忧愁泪落如雨。</p> <p><strong>忧苦</strong><br>　　我心里一片忧苦悲伤啊，痛惜祖国又遭受祸殃。<br>　　离开郢都九年不能归啊，我孑然一身走向南方。<br>　　想起楚国的污浊世风啊，我心绪烦乱不能忍受。<br>　　沿着山野我呼唤清平啊，山弯弯里我慢步行走。<br>　　我在平坦的山窝里巡行啊，四周一片空虚寂寞无声。<br>　　我身靠着山岩悲痛流涕啊，我心中忧苦憔悴无欢情。<br>　　登上高高山顶久立长望啊，看一看故乡望一望南郢。<br>　　山峦绵绵一眼望不到头啊，路途遥遥归期无奈难定。<br>　　耳听神鸟玄鹤引颈晨鸣啊，看见它站立在峨峨山顶。<br>　　孤独愤闷我要排解哀思啊，游江中芳洲纵情歌唱。<br>　　三青鸟从南方翩翩飞来啊，看它神态想要飞向北方。<br>　　我想让三青鸟为我捎信啊，它疾速飞去我难寄衷肠。<br>　　我想改变志向和节操啊，可心乱如麻忠诚难忘。<br>　　表面上我自由自在地游览啊，可内心忧痛含悲满怀哀伤。<br>　　暂且求得片刻时光把忧思忘却啊，可忧愁烦乱又渐渐堵满心房。<br>　　我希望鼓瑟吹笙舒解忧愤啊，可心中愁思百结难遣难忘。<br>　　悲吟《离骚》抒怀明志啊，心中忧苦难尽诉于《九章》。<br>　　我止不住的抽泣声声悲啼啊，拭不干的涕泪满面交流成行。<br>　　把明珠丢进泥里令人伤心啊，把鱼眼当做宝珠严严收藏。<br>　　把骡子和骏马混同一样啊，无才无德之徒杂集一堂。<br>　　恶草葛藟爬满桂树枝干啊，恶鸟鸱鸮落在木兰树上。<br>　　贪愚小人在朝堂高谈阔论啊，高士贤良却放逐山野蛮荒。<br>　　厌弃古乐虞舜的箫《韶》啊，却把流行的《激楚》欣赏。<br>　　传国九鼎沉入江淮啊，反把土锅摆在殿堂。<br>　　人心怀有淳朴的古风啊，但世风日下难保久长。<br>　　我转身登上向南的道路啊，就像征夫昼夜辛苦奔忙。<br>　　我思念着回郢的道路啊，一步三回首难舍难忘。<br>　　禁不住的涕泣交流啊，老泪纵横滚滚流淌。<br>　　尾声：<br>　　登上高山远望，心中无限悲伤啊。<br>　　看那草木茂盛，眼泪流水般流淌啊。<br>　　思念故乡回头北望，禁不住泪水浪浪啊。<br>　　摧折我的意志信念，与世俗随声应响啊。<br>　　可自念我孤单一人，我找谁侍奉君王啊？<br>　　我的仆人慌恐愁苦，像流水般的散亡啊。</p> <p><strong>愍命</strong><br>　　当年我先父志向美好啊，喜欢推举俊才和贤能。<br>　　他情性纯洁身无污秽啊，行为无过失姿质美盛。<br>　　远逐奸佞和谄谀小人啊，斥退谗夫和嬖爱近臣。<br>　　亲近诚厚的忠正之士啊，招纳贤良和明智之人。<br>　　他心胸开阔不可度量啊，性情恬逸深渊般沉静。<br>　　邪僻的言行难以侵入啊，永葆忠诚之志不变更。<br>　　把乱政的侍妾从后宫中赶出啊，把贤女宓妃从洛水迎进宫中。<br>　　把谗夫佞贼从朝廷逐出啊，把吕望管仲从民间选进朝中。<br>　　让山野之中没有怨恨之士啊，使江边泽畔没有隐居的贤能。<br>　　把三苗之类的奸佞通通放逐啊，让伊尹皋陶样的贤臣充满朝廷。<br>　　如今善恶不分里外颠倒啊，反把裙裳当成上衣。<br>　　亲近宋万之流置于高位啊，反把周公邵公放逐废弃。<br>　　弃千里马不用让它拉车负重啊，却乘驾驴骡让它飞奔驰骋。<br>　　把蔡国美女贬逐赶出帷帐啊，反纳戎狄丑妇让她着彩披凤。<br>　　勇士庆忌囚禁在地牢啊，却让懦夫陈不占解围出征。<br>　　摔碎伯牙名琴号钟啊，反把小筝弹奏拨弄。<br>　　把石头珍藏在金匮里啊，却把美玉抛弃在院中。<br>　　韩信身披铠甲只当小卒啊，反让小兵为大将率兵攻城。<br>　　把芳草莞芎遗弃在水泽啊，匏瓢藏在竹器让虫蛀尽。<br>　　麒麟奔窜在水泊大泽啊，熊罴成群在御苑安然徘徊。<br>　　把芳枝玉花摧残折尽啊，却栽植多刺的枳棘和木柴。<br>　　挖掉香草荃蕙和射干啊，却把藜藿蘘荷恶草败叶栽。<br>　　可惜今世与从前多么悬殊啊，想想先前看看现今真不相同。<br>　　有人沉沦世俗不能显达啊，有人清明自励不为世容。<br>　　可怜我生不逢时啊，独受苦难遭罪过。<br>　　我虽忠直地表明心志啊，但与君心相违遭排斥。<br>　　我真诚爱惜芬芳香气啊，君王反说这是腐臭气息。<br>　　怀揣椒聊香气四溢啊，竟逢乱世身遭打击。<br>　　尾声：<br>　　圣君已经逝世，一去不回返啊。<br>　　山中幽暗危险，郢都路遥远啊。<br>　　谗人花言巧语，可向谁诉说啊，行人前途茫茫，又能向谁言啊。<br>　　边走边吟边长叹，一声声悲叹不断啊。<br>　　忧愁凄苦满心怀，穷愁潦倒悲无限啊。</p> <p><strong>思古</strong><br>　　山林一片阴暗幽深啊，树木繁茂葱葱郁郁。<br>　　高山起伏峥嵘险峻啊，峻岭绵绵遮天蔽日。<br>　　可怜我心中无限愁苦啊，我两眼模糊泪下如雨。<br>　　疾风萧萧摇动草木啊，浓云团团翻滚飘浮。<br>　　可怜我一生毫无欢乐啊，忧愁困苦在野岭荒山。<br>　　白天我在长长山坡游荡啊，夜晚我辗转反侧独宿孤眠。<br>　　我披头散发一头散乱啊，我劳苦憔悴病病恹恹。<br>　　我神魂不定匆匆南行啊，我泪水不止沾湿衣衫。<br>　　心中忧愁凄苦向谁诉说啊，我只好噤声闭口不语不言。<br>　　离开郢都我的故里家乡啊，渡过湘江沅水漂泊远迁。<br>　　念我的祖国横遭危难啊，宗庙无人祭祀香火断。<br>　　哀怜祖宗事业无人继承啊，心中惶惶恐惧自伤自怜。<br>　　暂且在山峡行走游荡啊，信步周游在大江岸畔。<br>　　面临江水放声长啸啊，徘徊徜徉纵日游观。<br>　　作《离骚》隐约谏戒君王啊，盼君王顿然醒悟更张改弦。<br>　　召还我的车驾回郢都啊，重修先王的旧规常典。<br>　　道路遥远实难回还啊，可伤我一片思君之心不断。<br>　　君王背离三皇五帝的常法啊，断绝《洪范》的纲纪法宪。<br>　　抛弃圆规矩尺而违背法度啊，丢开衡称而任意称重量短。<br>　　执持法纪的人被弃置不用啊，阿谀谗谄小人陪侍在君前。<br>　　甘棠枯死在野草丛中啊，蒺藜荆棘却种满庭院。<br>　　美女西施被贬出宫中啊，丑妇仳倠反侍立堂前。<br>　　乌获得宠与君王同车共乘啊，燕公养马操劳在马厩圈栏。<br>　　蒯瞆忤逆不义反进宗庙啊，皋陶贤明却弃逐荒野山间。<br>　　见是非如此颠倒使我长叹啊，想进身献忠心又迟疑难决断。<br>　　还是乘浮白水远走高飞吧，趁此退身永别这龌龊世间。<br>　　尾声：<br>　　徜徉在垆山坡池水深深啊，徘徊在汉水边涕泪涟涟。<br>　　子期伯牙已死谁把琴音弹奏啊，纤阿不把车驾，怎能把技艺献？<br>　　倍增哀伤凄然长叹，心肠痛断啊，回望高山悲痛泣下，泪洒江天。</p> <p><strong>远游</strong><br>　　可悲我忠直的本性不可改变啊，虽然屡遭打击也坚守不移。<br>　　我披服众芳艳丽鲜明与众不同啊，我志愿高远巍然充塞天地。<br>　　愿像仙人王乔乘云驾雾啊，驾起红云飞行遨游在太空。<br>　　愿与天地同寿长命无期啊，与日月同辉齐放光明。<br>　　登上昆仑山北向天门啊，众仙人齐来拜见接迎。<br>　　在北极挑选忠正的鬼神啊，与我从玄阙山同登天庭。<br>　　掉转我的车驾向西行啊，高举虹旗直驱玉门山顶。<br>　　驾起六龙奔驰在三危仙山啊，召西方众神灵齐会九曲水滨。<br>　　让我的车驾绕过西山啊，横度飞泉谷向南奔行。<br>　　穿越都广山野一直向南啊，经过海神祝融的驻地朱冥。<br>　　回转车驾绕过大火山啊，我在咸池两次驻马暂停。<br>　　穿过鸿蒙之气向东去啊，到东海扶桑树上拴六龙。<br>　　我遍行天下周游四海啊，我上天下地奔走飞行。<br>　　召九天神灵聚会天中啊，高树彩旗指挥四方神灵。<br>　　乘驾鸾风向上飞行啊，紧紧跟随玄鹤和鹪明。<br>　　孔鸟飞舞来往迎送啊，群鹤飞集在北极之星。<br>　　排开帝宫和天苑啊，登上悬圃目炫销魂。<br>　　系结玉枝增加佩饰啊，太阳隐没再升起长庚。<br>　　乘惊雷追逐奔逸的闪电啊，把害人的百鬼锁在北极星。<br>　　驱赶风伯让他前面开路啊，再把玄帝暂囚禁在虞渊中。<br>　　迎着高风在高空徘徊啊，我要把北方周游遍行。<br>　　我向颛顼帝陈述衷情啊，再到空桑山考问玄冥。<br>　　转过车头再驰向崇山啊，再至苍梧山向舜帝奏明。<br>　　驾起杨木轻舟来至会稽啊，向伍子胥问道在五湖之中。<br>　　看见楚国窳败的政治和恶俗啊，我自沉沅湘坚守峻洁的操行。<br>　　望故乡一片昏暗不明啊，世道混乱污浊方兴未尽。<br>　　怀抱兰草白茝一派芳香啊，反遭奸人嫉妒被摧残凋零。<br>　　君王张设绛帷多么鲜明美好啊，然政风衰颓正好自蔽圣聪。<br>　　明亮亮的太阳西山隐没啊，余光闪耀还想高照当空。<br>　　暂且趁此时光游戏片刻啊，可愁思如故难得欢情。<br>　　尾声：<br>　　就像那水中蛟龙，腾云驾雾飞升啊，在浓云里浮游，纷然如雾一片蒙蒙啊。<br>　　蜿蜒纵横如水流，雷鸣电闪，飞向高空啊。<br>　　飞上天空，弃去污浊乘清风，进入帝宫啊。<br>　　摆龙尾振双翅，乘风驾雨，遨游太空啊。</p>",
  "poet": {
    "id": 403,
    "star": 0,
    "name": "刘向",
    "image": "http://img.gushiwen.org/authorImg/liuxiang.jpg",
    "desc": "刘向（约前77—前6） 原名更生，字子政，祖籍沛郡（今属江苏徐州）人。西汉经学家、目录学家、文学家。刘向的散文主要是秦疏和校雠古书的“叙录”，较有名的有《谏营昌陵疏》和《战国策叙录》，叙事简约，理论畅达、舒缓平易是其主要特色。"
  },
  "tags": [
    "楚辞"
  ]
}