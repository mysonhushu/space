{
  "id": 30503,
  "star": 23,
  "name": "桃花",
  "dynasty": "唐代",
  "content": "香色自天种，千年岂易逢。开齐全未落，繁极欲相重。 <br> 冷湿朝如淡，晴干午更浓。风光新社燕，时节旧春农。 <br> 篱落欹临竹，亭台盛间松。乱缘堪羡蚁，深入不如蜂。 <br> 有影宜暄煦，无言自冶容。洞连非俗世，溪静接仙踪。 <br> 子熟河应变，根盘土已封。西王潜爱惜，东朔盗过从。 <br> 醉席眠英好，题诗恋景慵。芳菲聊一望，何必在临邛。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}