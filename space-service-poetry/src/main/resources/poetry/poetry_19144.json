{
  "id": 19144,
  "star": 1,
  "name": "观庆云图",
  "dynasty": "唐代",
  "content": "五云从表瑞，藻绘宛成图。柯叶何时改，丹青此不渝。 <br> 非烟色尚丽，似盖状应殊。渥彩看犹在，轻阴望已无。 <br> 方将遇翠幄，那羡起苍梧。欲识从龙处，今逢圣合符。",
  "poet": {
    "id": 2757,
    "star": 0,
    "name": "李程",
    "desc": "李程 ，（公元七六五年左右至八四一年左右）字表臣，陇西人。约生于唐代宗永泰中，约卒于武宗会昌初，年七十七岁。贞元十二年（公元七九六年）进士，累辟使府，为监察御史，充翰林学士。举士入署，常视日影为候，程性懒，日过八砖乃至，时号八砖学士。元和中，知制诰，拜礼部侍郎。敬宗即位，以吏部侍郎同平章事。后罢为河东节度使。武宗立，为东都留守。卒，谥曰缪。程著有表状一卷，《新唐书艺文志》传于世。"
  },
  "tags": []
}