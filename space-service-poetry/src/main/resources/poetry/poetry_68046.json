{
  "id": 68046,
  "star": 1,
  "name": "瑞鹤仙",
  "dynasty": "宋代",
  "content": "燕堂秋未老。正木犀香散，芙蓉红小。门阑瑞烟绕。望银河月暗，寿星偏照。碧霞道要。有真人、亲传最妙。况桃源旧约，重寻鬓发，胜如年少。 <br> 缥缈。六铢衣降，九转丹成，五云齐到。十洲三岛。神仙路，终须到。对芝兰玉树，宝杯交劝，何惜玉山醉倒。看乘鸾跨鹤，归来洞天未晓。",
  "poet": {
    "id": 0,
    "star": 0,
    "name": "希叟"
  },
  "tags": []
}