{
  "id": 50098,
  "star": 2,
  "name": "永遇乐",
  "dynasty": "宋代",
  "content": "龙阁先芬，凤毛荣继，当世英妙。峻岳储灵，长庚应梦，还庆佳辰到。黄花浥露，碧瓦凝霜，香馥郡斋清晓。忆当年、青云平步，共喜骤跻华要。 <br> 阴功厚德，玉符金篆，锡与世间难老。注意方浓，分符屡请，雅志人应少。棠阴无讼，乐府新教，正好醉山频倒。有谁莱衣游戏，萱堂寿考。",
  "poet": {
    "id": 62,
    "star": 0,
    "name": "晁端礼",
    "image": "http://img.gushiwen.org/authorImg/chaoduanli.jpg",
    "desc": "晁端礼(1046～1113) 北宋词人。名一作元礼。字次膺。开德府清丰县（今属河南）人，因其父葬于济州任城（今山东济宁），遂为任城人。徽宗政和三年(1113),由于蔡京举荐,应诏来到京城。适逢宫禁中莲荷初生，他进《并蒂芙蓉》词，大得徽宗称赏。于是以承事郎为大晟府协律。黄称他\"与万俟雅言（咏）齐名，按月律进词\"（《唐宋诸贤绝妙词选》卷七）。未及供职即病逝。"
  },
  "tags": []
}