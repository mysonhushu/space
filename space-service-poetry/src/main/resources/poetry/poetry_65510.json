{
  "id": 65510,
  "star": 1,
  "name": "满江红（遥寿仲固叔谊）",
  "dynasty": "宋代",
  "content": "南郭新居，忆乡社、久成疏隔。乘暇日、风吹衣袂，花迎村陌。果核鸡豚张燕豆，儿童父老联宾席。想笋舆、到处水增光，山添色。 <br> 应情念，天涯侄。随官牒，飘萍迹。叹离多聚少，感今思昔。鬓影羞临湘水绿，梦魂常对屏山碧。凭画栏、搔首望归云，情无极。",
  "poet": {
    "id": 2109,
    "star": 0,
    "name": "刘珙",
    "desc": "刘珙（1122~1178）字共父，崇安（今福建崇安）人。子羽长子。登进乙科。官资政殿大学士。淳熙二年守。谥忠肃。工书，学颜书鹿脯帖。卒年五十七。生平见《宋史本传》、《朱子文集》。岳麓书院曾在1131年毁于战火，时为湖南安抚使的刘珙“葺学校，访雅儒，思有以振之”，重建岳麓书院。刘珙身为礼官，“秦桧欲追谥其父，召礼官会问。珙不至。桧怒，风言者逐之”。"
  },
  "tags": []
}