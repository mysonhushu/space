{
  "id": 69970,
  "star": 2,
  "name": "【中吕】迎仙客_混元珠，无",
  "dynasty": "元代",
  "content": "混元珠，无价宝，赤水溪边收拾了。色浑浑，光皎皎，手中握定，占断人间<br>俏。<br>　　没机关，没做作，日月任催催不老。逆行船，翻拨棹，谁知这个，清净家风<br>好。<br>　　水深清，山色好，天下是非全不到。竹窗幽，茅屋小，个中真乐，莫向人间<br>道。<br>　　竹风轻，花影重，酩酊一瓯琴三弄。露玄机，藏妙用，槐坛将相，看破浮生<br>梦。<br>　　柳阴边，松影下，竖起脊梁诸缘罢。锁心猿，擒意马，明月清风，共谁说长<br>生话。<br>　　汉钟离，官极品，南柯梦断抛金印。草鞋轻，藜杖稳，笑携日月，独步长生<br>境。<br>　　吕洞宾，超物外，神光照破三千界。弃功名，同草芥，龟毛柱杖，一击乾坤<br>坏。<br>　　混元初，张果老，白驴踏着虚空倒。紫云生，红雾绕，夜来一口，吞却蓬莱<br>岛。<br>　　蓝采和，离世俗，手中拍板敲寒玉。摆天关，摇地轴，清风明月，独唱长生<br>曲。<br>　　刘海蟾，燕宰相，梦回看破空花放。别人间，离海上，红炉片雪，打就黄金<br>像。<br>　　广成子，千二百，崆峒高卧寒云白。帝王师，天地宅，纵横自在，物外无名<br>客。<br>　　范蠡翁，曾佐越，五湖独泛扁舟月。是非忘，名利绝，一声短笛，受用芦花<br>雪。<br>　　张子房，扶大汉，功名掉去青山伴。咽龙肝，吞凤卵，金丹养就，没底篮儿<br>满。<br>　　圃田公，列御寇，乘风一撞乾坤透。呼南辰，唤北斗，梦中得鹿，觉后还非<br>有。<br>　　朗然子，居洛下，金蟾飞去皮囊化。鬼神惊，天地怕，本来面目，不许丹青<br>画。<br>　　住华山，乐清闲，碧洞茅庵胡乱弯。日高时，造一餐，饱来藜杖，绕顶遥观<br>看。<br>　　谁羡他，做高官，一任穿绯挂绿礻阑，心无忧，身自安，世间少有，这个奸<br>俏汉。<br>　　世事休，甚清幽，无管无拘林下叟。翠岩前，风月友，狂歌醉舞，烂饮长生<br>酒。<br>　　醉时眠，醒扶头，倒在东西不识羞。亦无春，亦无秋，腾腾兀兀，且乐延年<br>寿。<br>　　采药归，白云飞，雾锁青山仙径迷。黑猿叫，青岛啼，仙鹤前舞，引俺归洞<br>里。<br>　　到洞中，掩柴扉，唤得仙童对着棋。闷来时，饮数杯，草鞋绊倒，不脱和衣<br>睡。<br>　　峭壁峰，甚希奇，桧柏青松四下围。悄无人，过客稀，寂寥潇洒，冷淡闲活<br>计。<br>　　面又酸，仓陈米，木碗缺唇破笊篱。又无盐，只有齑，甘心守分，胜如珍羞<br>味。<br>　　穿草履，系麻条，披片蓑衣挂个瓢。半如渔，半如樵，蓬头垢面，一任傍人<br>笑。<br>　　笑我侨，俺知道，明月清风为故交。卧白云，吹玉箫，这般滋味，世上人难<br>晓。<br>　　一顿饥，一顿饱，毡毯羊皮破衲袄。半头砖，一把草，横眠侧卧，惹得旁人<br>笑。<br>　　笑则笑，俺知道，万贯家缘都弃了。细寻思，无烦恼，逍遥路上，舞个蓬莱<br>岛。",
  "poet": {
    "id": 1166,
    "star": 0,
    "name": "云龛子",
    "desc": "云龛子，生卒年月以及里居生平均不详。从名字看，应为道士。今存小令27首。"
  },
  "tags": []
}