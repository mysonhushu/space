{
  "id": 57957,
  "star": 1,
  "name": "哨遍",
  "dynasty": "宋代",
  "content": "今昌父之弟成父，於所居凿池筑亭，榜以旧名。昌父为成父作诗，属余赋词，余为赋哨遍。庄周论於蚁弃知，於鱼得计，於羊弃意，其义美矣。然上文论虱吒於豕而得焚，羊肉为蚁所慕而致残，下文将并结二义，乃独置豕虱不言而遽论鱼，其义无所从起。又间於羊蚁两句之间，使羊蚁之义离不相属，何耶！其必有深意存焉，顾后人未之晓耳。或言蚁得水而死，羊得水而病，于得水而活，此最穿凿，不成义趣。余尝反复寻绎，终未能得。意世必有能读此书而了其义者。他日倘见之而问焉，姑先识余疑於此词云尔 <br> 池上主人，人适忘鱼，鱼适还忘水。洋洋乎，翠藻青萍里。想鱼兮、无便於此。尝试思，庄周正谈两事。一明豕虱一羊蚁。说蚁慕於＿，於蚁弃知，又说於羊弃意。甚虱焚於豕独忘之。却骤说於鱼为得计。千古遗文，我不知言，以我非子。 <br> 子固非鱼，噫。鱼之为计子焉知。河水深且广，风涛万顷堪依。有纲罟如云，鹈鹕成阵，过而留泣计应非。其外海茫茫，下有龙伯，饥时一啖千里。更任公五十＿为饵。使海上人人厌腥味。似鹍鹏、变化能几。东游入海，此计直以命为嬉。古来谬算狂图，五鼎烹死，指为平地。嗟鱼欲事远游时。请三思而行可矣。",
  "poet": {
    "id": 217,
    "star": 0,
    "name": "辛弃疾",
    "image": "http://img.gushiwen.org/authorImg/xinqiji.jpg",
    "desc": "辛弃疾（1140－1207），南宋词人。原字坦夫，改字幼安，别号稼轩，汉族，历城（今山东济南）人。出生时，中原已为金兵所占。21岁参加抗金义军，不久归南宋。历任湖北、江西、湖南、福建、浙东安抚使等职。一生力主抗金。曾上《美芹十论》与《九议》，条陈战守之策。其词抒写力图恢复国家统一的爱国热情，倾诉壮志难酬的悲愤，对当时执政者的屈辱求和颇多谴责；也有不少吟咏祖国河山的作品。题材广阔又善化用前人典故入词，风格沉雄豪迈又不乏细腻柔媚之处。由于辛弃疾的抗金主张与当政的主和派政见不合，后被弹劾落职，退隐江西带湖。"
  },
  "tags": []
}