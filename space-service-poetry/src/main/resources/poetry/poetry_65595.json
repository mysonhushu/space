{
  "id": 65595,
  "star": 1,
  "name": "满江红",
  "dynasty": "宋代",
  "content": "郢客高歌，犹未亲、阳春一曲。多应是、连城有价，閟藏华屋。但使章台无异意，何妨一见邯郸玉。料锦囊、随客泛东溪，凌波绿。 <br> 难独唱，篱边菊。谁与咏，阶前竹。想秋光不久，又成虚辱。过雁不知蛩有恨，行夔应笑去无足。愿为予、落笔走盘珠，争圆熟。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}