{
  "id": 70293,
  "star": 3,
  "name": "【商角调】黄莺儿",
  "dynasty": "元代",
  "content": "怀古，怀古，废兴两字，干戈几度？问当时富贵谁家？陈宫后主。<br>【踏莎行】残照底西风老树，据秦淮终是帝王都。爱山围水绕，龙蟠虎踞。依稀睹，六朝风物。<br>【盖天旗】光阴迅速，多半晴天变雨。待拣搭溪山好处，吞一杯，嚎数曲。身有欢娱，事无荣辱。<br>【应天长】引一仆，着两壶。谢老东山，黄花时好去。适意林泉游未足。烟波暮，堪凝伫，谪仙诗句。<br>【尾】一线寄乌衣，二水分白鹭。台上凤凰游，井口胭脂污。想玉树后庭花，好金陵建康府。怀古，怀古，物换千年，星移几度。想当时帝子元婴，阎公都督。<br>【踏莎行】彩射龙光，云埋铁柱。迷津烟暗，渡水平湖。高士祠堂，旌阳殿宇。洪恩路，藕花无数。<br>【盖天旗】残碑淋雨，留得王郎佳句。信步携筇，登临闲伫。雁惊寒，衡阳浦。秋水长天，落霞孤鹜。<br>【应天长】东接吴，南甸楚。绀坞荒村，苍烟古木。俯挹遥岑伤未足。夕阳暮，空无语，昔人何处？<br>【尾】孤塔插晴空，高阁临江渚。栋飞南浦云，帘卷西山雨。观胜概，壮江山，叹鸣銮，罢歌舞。<br>别况<br>无语，无语，闷人怕到，江天日暮。大都来一种相思，柔肠万缕。<br>【幺】嫩玉，肌肤，会调弦理管，能歌妙舞。从别后，有谁拘束？<br>【垂丝钓】求神问卜，道须有团圆一处。奈目下佳期，未得相逢愁最苦。正值着秋光，暮天凄楚。<br>【应天长】愁成阵，更压着宋玉。便是铁石人，也今宵耽不去。早是栖惶能对付。难禁处，凄凉景，窗儿外眼撮聚。<br>【随煞】起一阵菊花风，下几点芭蕉雨。风送得菊花香，雨打得芭蕉絮。芭蕉雨敌庭梧，菊花风战槛竹。",
  "poet": {
    "id": 2584,
    "star": 0,
    "name": "庾吉甫",
    "image": "http://img.gushiwen.org/authorImg/yujifu.jpg",
    "desc": "亦作天福，除员外郎、中山（今河北定州市）府判。生卒年不详。元·钟嗣成《录鬼簿》将其列于“前辈 已死名公才人，有所编传奇行于世者”之列。明·贾 仲明在马致远的吊词里把他与马致远、关汉卿、白朴 等人相提并论。马、关、白都是杂剧蒙元时期的作家， 故庄一拂在《古典戏曲存目汇考》中言庾氏于“元宪 宗元年前后在世” 。"
  },
  "tags": []
}