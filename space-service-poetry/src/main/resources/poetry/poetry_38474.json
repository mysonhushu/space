{
  "id": 38474,
  "star": 1,
  "name": "鄠杜旧居二首",
  "dynasty": "唐代",
  "content": "却到山阳事事非，谷云谿鸟尚相依。阮咸贫去田园尽， <br> 向秀归来父老稀。秋雨几家红稻熟，野塘何处锦鳞肥。 <br> 年年为献东堂策，长是芦花别钓矶。 <br> 一径寻村渡碧溪，稻花香泽水千畦。云中寺远磬难识， <br> 竹里巢深鸟易迷。紫菊乱开连井合，红榴初绽拂檐低。 <br> 归来满把如渑酒，何用伤时叹凤兮。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}