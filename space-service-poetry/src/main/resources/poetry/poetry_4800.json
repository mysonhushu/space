{
  "id": 4800,
  "star": 1,
  "name": "和尹懋秋夜游灉湖二首",
  "dynasty": "唐代",
  "content": "政理常多暇，方舟此溯洄。吹笙虚洞答，举楫便风催。 <br> 山暗云犹辨，潭幽月稍来。清溪无数曲，未尽莫先回。 <br> 烟霭夕微蒙，幽湾赏未穷。舣舟待初月，褰幌招远风。 <br> 鹤声聒前浦，渔火明暗丛。东山云壑意，不谓尔来同。",
  "poet": {
    "id": 1042,
    "star": 0,
    "name": "赵冬曦",
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。"
  },
  "tags": []
}