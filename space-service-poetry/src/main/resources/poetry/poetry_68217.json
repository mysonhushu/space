{
  "id": 68217,
  "star": 1,
  "name": "瑞鹤仙",
  "dynasty": "宋代",
  "content": "客边情味恶。花漏远、春静风鸣凤铎。空梁燕泥落。映柔红微罥，海棠帘箔。愁钟恨角。怕催人、黄昏索寞。拥吟袍、凭暖阑干，醉怯冷香罗薄。 <br> 阿鹊。幽芳月淡，紫曲云昏，有人说著。名缰易缚。归鞭杳，误期约。记金泥卜昼，银屏娱夜，弹指匆匆恨错。为情多、搀尽芳春，带围瘦觉。",
  "poet": {
    "id": 1494,
    "star": 0,
    "name": "赵闻礼",
    "desc": "赵闻礼（约公元1247年前后在世）字立之，一作正之，亦字粹夫，号钓月，临濮（今山东濮县）人。生卒年均不详，约宋理宗淳佑中前后在世，曾官胥口监征，以诗干谒程公许于蜀中。淳佑年间游于临安，与江湖词人丁默、林表民辈唱和。赵闻礼编有《阳春白雪》八卷，著有《钓月集》，词风倾向于清丽舒徐、缠绵委婉一途。周密《浩然斋雅谈》卷下谓其《钓月集》中“大半皆楼君亮、施仲山所作”，今佚。赵万里《校辑宋金元人词》辑有《钓月词》一卷。"
  },
  "tags": []
}