{
  "id": 45564,
  "star": 1,
  "name": "登庐山东峰观九江合彭蠡湖",
  "dynasty": "唐代",
  "content": "百川灌彭蠡，秋水方浩浩。九派混东流，朝宗合天沼。 <br> 写心陟云峰，纵目还缥缈。宛转众浦分，差池群山绕。 <br> 江妃弄明霞，仿佛呈窈窕。而我临长风，飘然欲腾矫。 <br> 昔怀沧洲兴，斯志果已绍。焉得忘机人，相从洽鱼鸟。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}