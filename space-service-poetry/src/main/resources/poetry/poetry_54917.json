{
  "id": 54917,
  "star": 1,
  "name": "满庭芳（胡汝明罢帅归，坐间次韵作）",
  "dynasty": "宋代",
  "content": "江国麾幢，边城鼓角，溢川几报严更。笑谈油幕，英杰为时生。腹贮六韬三略，新诗就、矛槊频横。功名事，他年未晚，一C56F落欃枪。 <br> 归来，何早计，白萍洲畔，危获深耕。又何如，竹帛彝鼎垂名。犀节徵还伊迩，春风外、文鹢催行。岩廊上，谈兵齿颊，谠论佐休明。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}