{
  "id": 67498,
  "star": 2,
  "name": "霜叶飞（咏雪）",
  "dynasty": "宋代",
  "content": "朔风严紧，长空布、同云低黯天表。更堪中夕振寒威，欹枕风声悄。望皓洁、窗纱向晓。珠帘才上银钩小。听美人都惊□，老尽群山，远近相照。 <br> 深意劝客金尊，皑皑千里，琼台瑶圃重到。绮罗香暖恣欢娱，暂尔宽怀抱。更几朵、梅花开了。巡檐聊与花相调。算瑞气、丰穰兆。来岁强如，旧年多少。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}