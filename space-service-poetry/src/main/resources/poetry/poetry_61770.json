{
  "id": 61770,
  "star": 1,
  "name": "八声甘州（庚戌重九约诸友登龙山，阻雨）",
  "dynasty": "宋代",
  "content": "拟龙山、把酒酹西风，西风苦无情。似秋容不受，骚人登眺，特地慳晴。依稀两三过雁，何处是方城。目断危楼外，山远烟轻。 <br> 且对黄花一笑，叹浮生易老，乐事难并。唤遏云低唱，檐溜任霏铃。问何如、乌纱折角，把芳名、盖取晋参军。东篱下，阴晴不管，输与渊明。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}