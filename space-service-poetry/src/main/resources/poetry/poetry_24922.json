{
  "id": 24922,
  "star": 1,
  "name": "贡院楼北新栽小松",
  "dynasty": "唐代",
  "content": "拂槛爱贞容，移根自远峰。已曾经草没，终不任苔封。 <br> 叶少初陵雪，鳞生欲化龙。乘春濯雨露，得地近垣墉。 <br> 逐吹香微动，含烟色渐浓。时回日月照，为谢小山松。",
  "poet": {
    "id": 2557,
    "star": 0,
    "name": "吴武陵",
    "desc": "吴武陵（?—835） 初名侃，信州人，一说贵溪人，一说上饶人。系吴面力之子。唐元和二年（807）举进士，拜翰林学士。吴元济叛，武陵遗诗晓之，元济不悟。裴度东讨，韩愈为司马，武陵数因愈献计，决贼必亡。太和初，为太学博士。后出为韶州刺史。以赃贬潘州司户参军，卒。武陵著有书一卷，《新唐书志》诗一卷，《全唐诗》并传于世。"
  },
  "tags": []
}