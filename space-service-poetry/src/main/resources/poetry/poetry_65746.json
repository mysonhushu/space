{
  "id": 65746,
  "star": 2,
  "name": "无愁可解",
  "dynasty": "宋代",
  "content": "天下传咏，以谓几于达者。龙丘子犹笑之。此虽免乎愁，犹有所解也。若夫游于自然而托于不得已，人乐亦乐，人愁亦愁，彼且恶乎解哉。乃反其词，作无愁可解云： <br> 光景百年，看便一世，生来不识愁味。问愁何处来，更开解个甚底。万事从来风过耳。何用不著心里。你唤做、展却眉头，便是达者，也则恐未。此理。本不通言，何曾道、欢游胜如名利。道即浑是错，不道如何即是。这里元无我与你。甚唤做、物情之外。若须待醉了、方开解时，问无酒、怎生醉。",
  "poet": {
    "id": 1181,
    "star": 0,
    "name": "陈慥",
    "image": "http://img.gushiwen.org/authorImg/chenzao.jpg",
    "desc": "陈慥（生卒年不详），字季常，北宋眉州（今四川青神）人，一说永嘉（浙江今县）人，陈希亮第四子。居于黄州（今湖北黄冈市黄州区）之歧亭，常信佛，饱参禅学，自称龙丘先生，又曰方山子，与苏东坡是好友，常与苏轼论兵及古今成败，喜好宾客，蓄纳声妓。"
  },
  "tags": []
}