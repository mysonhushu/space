{
  "id": 66865,
  "star": 1,
  "name": "风流子",
  "dynasty": "宋代",
  "content": "三叠古阳关。轻寒噤、清月满征鞍。记玉笋揽衣，翠囊亲赠，绣巾揾脸，金柳初攀。自回首，燕台云掩冉，凤阁雨阑珊。天有尽头，水无西注，鬓难留黑，带易成宽。 <br> 啼妆，东风悄，菱花在，拟倩锦字封还。应想恨蛾凝黛，慵髻堆鬟。奈情逐事迁，心随春老，梦如香冷，欢与花残。闲煞唾茸窗阁，十二屏山。",
  "poet": {
    "id": 124,
    "star": 0,
    "name": "孙惟信",
    "desc": "孙惟信 （公元1179年～1243年)字季蕃，号花翁，开封（今属河南）人。生于宋孝宗淳熙六年，卒于理宗淳祐三年，年六十五岁。以祖荫调监，不乐弃去。始婚于婺，后去婺出游。留苏、杭最久。一榻外无长物，躬婪而食。名重江、浙间，公卿闻其至，皆倒屣而迎长。长身缦袍，气度疏旷，见者疑为侠客异人。每倚声度曲，散发横笛；或奋袖起舞，悲歌慷慨。终老江湖间。淳祐三年客死钱塘，年六十五。有《 花翁词 》一卷，已佚。赵万里《校辑宋金元人词》有辑本。"
  },
  "tags": []
}