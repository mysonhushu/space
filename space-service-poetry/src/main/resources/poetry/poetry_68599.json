{
  "id": 68599,
  "star": 1,
  "name": "洞仙歌",
  "dynasty": "宋代",
  "content": "燕窠香湿，误天涯芳信。社近阴晴未前定。听莺簧宛转，似羽疑宫，歌未断，落落旧愁都醒。 <br> 疏狂追少日，杜曲樊楼，拚把黄金买春恨。回首武陵溪，花待郎归，洞云深、未知春尽。问杨柳梢头几分青，消不得，朝来雨寒一阵。",
  "poet": {
    "id": 281,
    "star": 0,
    "name": "姚云文",
    "desc": "姚云文，宋末元初知名文学家，字圣瑞，号江村，江西高安人。咸淳四年进士。入元，授承直郎，抚、建两路儒学提举。有《江村遗稿》，今不传。《全宋词》存词九首。"
  },
  "tags": []
}