{
  "id": 70788,
  "star": 7,
  "name": "木兰花慢·武林归舟中作",
  "dynasty": "清代",
  "content": "看斜阳一缕，刚送得，片帆归。正岸绕孤城，波回野渡，月暗闲堤。依稀是谁相忆？但轻魂如梦逐烟飞。赢得双双泪眼，从教涴尽罗衣。<br>江南几日又天涯，谁与寄相思？怅夜夜霜花，空林开遍，也只侬知。安排十分秋色，便芳菲总是别离时。惟有醉将醽醁，任他柔橹轻移。",
  "fanyi": "<h2>注释</h2> ①涴：污染。<br>②醽醁：名酒。<br>③柔橹：船桨，也指船桨轻划声。",
  "about": "<h2>评解</h2> 　　此词抒写舟中感怀。上片写舟中所见所感，着意景物描写。一缕斜阳，送却归帆。岸绕孤城，波回野渡，月暗闲堤。惟觉轻魂如梦，不禁泪涴罗衣。下片写所感所思，着意写人。结句“惟有醉将醽醁，任他柔橹轻移”，生动地描写了人物心情。全词轻柔宛转，缠绵含蓄，辞语工丽，意境亦美。",
  "poet": {
    "id": 143,
    "star": 0,
    "name": "董士锡",
    "image": "http://img.gushiwen.org/authorImg/dongshici.jpg",
    "desc": "董士锡，清朝嘉庆年间人，字晋卿，一字损甫，籍贯江苏武进。副榜贡生，候选直隶州州判。幼从大母受《孝经》章句，及就外傅读诸经史，悉能通解。年十六，从两舅氏张皋文、宛邻游，承其指授，古文赋诗词皆精妙，而所受虞仲翔《易》义尤精。顾家贫，非客游无以为养。馆于张古馀、阮芸台、方茶山、洪石农诸处，率名公卿也。所著《齐物论斋集》二十三卷，内《古赋》二卷，包世臣至推为独绝往代。并殚心阴阳五行家言，溯原于《易》，成《遁甲因是录》二卷。尚有《遁甲通变录》、《形气正宗》等稿藏于家。"
  },
  "tags": [
    "婉约",
    "舟中",
    "感怀"
  ]
}