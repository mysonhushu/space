{
  "id": 57149,
  "star": 1,
  "name": "满庭芳（七夕）",
  "dynasty": "宋代",
  "content": "雨洗长空，风清云路，又还准备佳期。夜凉如水，一似去秋时。渺渺银河浪静，星桥外、香霭霏霏。霞轺举，鸾骖鹊驭，稳稳过飞梯。 <br> 经年，成间阻，相逢无语，应喜应悲。怕玉绳低处，依旧睽离。和我愁肠万缕，嫦娥怨、底事来迟。广寒殿，春风桂魄，首与慰相思。",
  "poet": {
    "id": 20,
    "star": 0,
    "name": "赵长卿",
    "desc": "赵长卿号仙源居士。江西南丰人。宋代著名词人。 宋宗室，居南丰。生平事迹不详，曾赴漕试，约宋宁宗嘉定末前后在世。从作品中可知他少时孤洁，厌恶王族豪奢的生活，后辞帝京，纵游山水，居于江南，遁世隐居，过着清贫的生活。他同情百姓，友善乡邻，常作词呈乡人。晚年孤寂消沉。《四库提要》云：“长卿恬于仕进，觞咏自娱，随意成吟，多得淡远萧疏之致。”"
  },
  "tags": []
}