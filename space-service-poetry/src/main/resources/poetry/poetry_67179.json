{
  "id": 67179,
  "star": 2,
  "name": "东风第一枝",
  "dynasty": "宋代",
  "content": "妒雪梅苏，迷烟柳醒，游丝轻飏新霁。卷帘看燕初归，步履为花早起。春来犹浅，便做出、十分春意。喜凤钗、才卸珠幡，早换巧梳描翠。 <br> 著数点、催花雨腻。更一番、递香风细。小莺欢暖调声，嫩蝶试晴舞翅。清欢易失，怕轻负、年芳流水。好趁间、共整吟鞯，日访桃寻李。",
  "poet": {
    "id": 0,
    "star": 0,
    "name": "赵崇霄"
  },
  "tags": []
}