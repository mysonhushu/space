{
  "id": 8613,
  "star": 1,
  "name": "休沐东还胄贵里示端",
  "dynasty": "唐代",
  "content": "宦游三十载，田野久已疏。休沐遂兹日，一来还故墟。 <br> 山明宿雨霁，风暖百卉舒。泓泓野泉洁，熠熠林光初。 <br> 竹木稍摧翳，园场亦荒芜。俯惊鬓已衰，周览昔所娱。 <br> 存没恻私怀，迁变伤里闾。欲言少留心，中复畏简书。 <br> 世道良自退，荣名亦空虚。与子终携手，岁晏当来居。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}