{
  "id": 30502,
  "star": 12,
  "name": "除夜作",
  "dynasty": "唐代",
  "content": "和吹度穹旻，虚徐接建寅。不辞加一岁，唯喜到三春。 <br> 燎照云烟好，幡悬井邑新。祯祥应北极，调燮验平津。 <br> 树欲含迟日，山将退旧尘。兰萎残此夜，竹爆和诸邻。 <br> 祝寿思明圣，驱傩看鬼神。团圆多少辈，眠寝独劳筋。 <br> 茜旆犹双节，雕盘又五辛。何当平贼后，归作自由身。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}