{
  "id": 45571,
  "star": 1,
  "name": "苦春霖作寄友",
  "dynasty": "唐代",
  "content": "应龙迁南方，霪雨备江干。俯望失平陆，仰瞻隐崇峦。 <br> 阴风敛暄气，残月凄已寒。时鸟戢好音，众芳亦微残。 <br> 万流注江湖，日夜增波澜。数君旷不接，悄然无与欢。 <br> 对酒聊自娱，援琴为谁弹。弹为愁霖引，曲罢仍永叹。 <br> 此叹因感物，谁能识其端。写怀寄同心，词极意未殚。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}