{
  "id": 69702,
  "star": 1,
  "name": "【正宫】月照庭_老足秋容，",
  "dynasty": "元代",
  "content": "老足秋容，落日残蝉暮霞，归来雁落平沙。水迢迢，烟淡淡，露湿蒹葭。飘<br>红叶，噪晚鸦。<br>　　【幺】古岸苍苍，寂寞渔村数家，茶船上那个娇娃。拥鸳衾，欹珊枕，情绪<br>如麻。愁难尽，闷转加。<br>　　【六幺序】记当时，枕前话，各指望永同欢洽。事到如今两离别，褪罗裳憔<br>悴因他。休休自家缘分浅，上心来泪湿罗帕。想薄情镇日迷歌酒，近新来顿阻<br>鳞鸿，京师里恋烟花。<br>　　【幺】哭啼啼自咒骂，知他是忆念人么？蓦闻船上抚琴声，遣苏卿无语嗟呀。<br>分明认得双解元，出兰舟绣鞋忙さ。乍相逢欲诉别离话。恶恨酒醒冯魁，惊梦杳<br>无涯。<br>　　【鸳鸯儿煞】觉来时痛恨半霎，梦魂儿依旧在篷窗下。故人不见，满江明月<br>浸芦花。",
  "poet": {
    "id": 0,
    "star": 0,
    "name": "未知作者"
  },
  "tags": []
}