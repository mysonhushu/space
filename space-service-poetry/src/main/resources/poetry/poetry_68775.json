{
  "id": 68775,
  "star": 1,
  "name": "齐天乐",
  "dynasty": "宋代",
  "content": "扇鸾收影惊秋晚，梧桐又供疏雨。翠箔凉多，绣囊香减，陡觉簟冰如许。温存谁与。更禁得荒苔，露蛩相诉。恨结愁萦，风刀难翦几千缕。 <br> 闲思前事易远，怅旧欢无据，月堕湘浦。软玉分B23B，腻云侵枕，犹忆喷兰低语。如今最苦。甚怕见灯昏，梦游间阻。怨杀娇痴，绿窗还嚏否。",
  "poet": {
    "id": 0,
    "star": 0,
    "name": "萧东父"
  },
  "tags": []
}