{
  "id": 66209,
  "star": 1,
  "name": "水调歌头（中秋和施司谏）",
  "dynasty": "宋代",
  "content": "秋宇净如水，月镜不安台。郁孤高处张乐，语笑脱氛埃。檐外白毫千丈，坐上银河万斛，心境两佳哉。俯仰共清绝，底处着风雷。问天公，邀月姊，愧凡才。婆娑人世，羞见蓬鬓漾金罍。来岁公归何处，照耀彩衣簪橐，禁直且休催。一曲庾江上，千古继韶陔。",
  "poet": {
    "id": 2787,
    "star": 0,
    "name": "罗愿",
    "desc": "罗愿 (1136～1184) 字端良，号存斋，徽州歙县呈坎人。汝楫子。荫补承务郎。宋乾道二年(1166)进士 ，历任鄱阳知县、赣州通判、鄂州知事，人称罗鄂州。精博物之学，长于考证。文章精炼醇 雅，有秦汉古文之风。所撰《新安志》10卷，体例完备，章法严密，舍取并合随主旨而定， 尤详物产。提出编纂方志要注重民生，为后世学者重视。著有《尔雅翼》20卷、《鄂州小集 》7卷。"
  },
  "tags": []
}