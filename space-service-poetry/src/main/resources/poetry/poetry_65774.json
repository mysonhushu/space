{
  "id": 65774,
  "star": 1,
  "name": "十二时（一曲）",
  "dynasty": "宋代",
  "content": "转招摇。厚陵回望，双阙起岧峣。晓日丽谯。金爵上干霄。风雨阕，夜宫闭，不重朝。奉鸾镳渐遥。玉京知何处，飞英衔恤，乱絮缠悲，春路迢迢。缥缈哀音，发龙笳凤箫。 <br> 光景同，惨淡度岩邑，指河桥。马萧萧。络绎星轺。拂天容卫，江海上寒潮。万国魂销。追昔御东朝。开钿扇，垂珠箔，侍珰貂。宝香烧。散飘。开仁寿域，神孙高拱，昆仑渤澥，玉烛方调。一旦宫车晚，旋归泬寥。九载初，如梦次，功得琼瑶。",
  "poet": {
    "id": 1807,
    "star": 0,
    "name": "范祖禹",
    "image": "http://img.gushiwen.org/authorImg/fanzuyu.jpg",
    "desc": "范祖禹（1041-1098），字淳甫（淳，或作醇、纯，甫或作父），一字梦得，汉族，成都华阳人。生于宋仁宗康定二年，卒于哲宗元符元年，终年五十八岁。著名史学家，“三范修史”之一。祖禹著《唐鉴》十二卷，《帝学》八卷，《仁宗政典》六卷；而《唐鉴》深明唐三百年治乱，学者尊之，目为唐鉴公。《宋史本传》又著文集五十五卷，《宋史艺文志》并行于世。"
  },
  "tags": []
}