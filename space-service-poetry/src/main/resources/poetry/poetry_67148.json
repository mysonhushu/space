{
  "id": 67148,
  "star": 1,
  "name": "百岁令（寿丁大监）",
  "dynasty": "宋代",
  "content": "濂溪先生曰：莲，花之君子者也。我判府都运大监，则人之君子者也。以君子之生值君子花之时，静植清香，二美辉映。某也辄假斯意，作为乐府，以祝千岁寿云。 <br> 瑞芳楼下，有花中君了，群然相聚。笑把筒{奭刂}露浥，来庆黄堂初度。净植无尘，清香近远，人与花名伍。六郎那得，这般潇酒襟宇。 <br> 运了多少兵筹，依红泛绿，向俭池容与。歌袴方腾持节去，未许制衣湘楚。紫禁荷囊，玉堂莲炬，遍历清华处。归寻太乙，轻舟一叶江渚。",
  "poet": {
    "id": 2353,
    "star": 0,
    "name": "朱涣",
    "desc": "朱涣，男，字济仲，永福人。曾得孝宗乾道二年（一一六六）进士。其作品有《齐天乐》、《百岁令》等。"
  },
  "tags": []
}