{
  "id": 54951,
  "star": 1,
  "name": "水调歌头（次刘若讷韵）",
  "dynasty": "宋代",
  "content": "十载刘夫子，名过庾兰成。人人争看，角犀今喜试丰盈。倾耳新诗千首，妙处端须击节，金石破虫声。此士难复得，黄口闹如羹。 <br> 忆年少，游侠窟，戏荆卿。结交投分，驰心千里剧摇旌。我老公方豪健，傥许相从晚岁，B629慨激中情。洗眼功名会，一箭取辽城。",
  "poet": {
    "id": 0,
    "star": 0,
    "name": "毛幵"
  },
  "tags": []
}