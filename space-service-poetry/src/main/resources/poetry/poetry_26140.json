{
  "id": 26140,
  "star": 1,
  "name": "酬礼部李员外见寄",
  "dynasty": "唐代",
  "content": "本求仙郡是闲居，岂向郎官更有书。溪石谁思玉匠爱， <br> 烟鸿愿与弋人疏。自来江上眠方稳，旧在城中病悉除。 <br> 唯见君诗难便舍，寒宵吟到晓更初。",
  "poet": {
    "id": 477,
    "star": 0,
    "name": "姚合",
    "image": "http://img.gushiwen.org/authorImg/yaohe.jpg",
    "desc": "姚合，陕州硖石人。生卒年均不详，约唐文宗太和中前后在世。以诗名。登元和十一年（公元八一六年）进士第。初授武功主簿，人因称为姚武功。调富平、万年尉。宝历中，（公元八二六年左右）历监察御史，户部员外郎。出任荆、杭二州刺史。后为给事中，陕、虢观察使。与马戴、费冠卿、殷尧藩、张籍游，李频师事之。诗与贾岛齐名，号称“姚、贾”。仕终秘书监。合著有诗集十卷，《新唐书艺文志》及选王维、祖咏等十八人诗，为极玄集一卷，又摭古人诗联，叙其措意，各有体要，撰诗例一卷，（均《唐才子传》）并传于世。"
  },
  "tags": []
}