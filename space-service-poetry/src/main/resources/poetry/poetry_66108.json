{
  "id": 66108,
  "star": 3,
  "name": "浪淘沙",
  "dynasty": "宋代",
  "content": "黄道雨初干。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。",
  "poet": {
    "id": 730,
    "star": 0,
    "name": "谢懋",
    "desc": "谢懋，字勉仲，号静寄居士，洛阳（今属河南）人。工乐府，闻名于当时。卒于孝宗末年。有《静寄居士乐府》二卷，不传；今有赵万里辑本，存词十四首。"
  },
  "tags": []
}