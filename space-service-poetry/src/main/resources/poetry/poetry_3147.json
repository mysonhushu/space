{
  "id": 3147,
  "star": 5,
  "name": "代春闺",
  "dynasty": "唐代",
  "content": "江南日暖鸿始来，柳条初碧叶半开。玉关遥遥戍未回， <br> 金闺日夕生绿苔。寂寂春花烟色暮，檐燕双双落花度。 <br> 青楼明镜昼无光，红帐罗衣徒自香。妾恨十年长独守， <br> 君情万里在渔阳。",
  "poet": {
    "id": 631,
    "star": 0,
    "name": "崔液",
    "desc": "崔液，定州安喜（今河北定县）人。字润甫，乳名海子。生年不详，约卒于唐玄宗先天二年（713）。唐代状元。及第时间无考。约在先天元年（712）以前某年。"
  },
  "tags": []
}