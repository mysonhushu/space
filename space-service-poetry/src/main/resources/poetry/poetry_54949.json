{
  "id": 54949,
  "star": 1,
  "name": "水调歌头（和人新堂）",
  "dynasty": "宋代",
  "content": "小筑百年计，雅志几人成。乱山深处，烟雨面面对萦青。巾屦方安吾土，花木仍供真赏，邻有阮嵇生。岁月抛身外，尘事更无营。 <br> 鸟知归，云出岫，两忘情。从渠华屋，回首烟草吊颓倾。何似生涯才足，欹枕南窗北牖，醉梦落樵声。更喜濯樱处，门外一江清。",
  "poet": {
    "id": 0,
    "star": 0,
    "name": "毛幵"
  },
  "tags": []
}