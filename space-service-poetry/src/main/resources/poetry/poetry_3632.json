{
  "id": 3632,
  "star": 1,
  "name": "和梁王众传张光禄是王子晋后身",
  "dynasty": "唐代",
  "content": "闻有冲天客，披云下帝畿。三年上宾去，千载忽来归。 <br> 昔偶浮丘伯，今同丁令威。中郎才貌是，柱史姓名非。 <br> 祗召趋龙阙，承恩拜虎闱。丹成金鼎献，酒至玉杯挥。 <br> 天仗分旄节，朝容间羽衣。旧坛何处所，新庙坐光辉。 <br> 汉主存仙要，淮南爱道机。朝朝缑氏鹤，长向洛城飞。",
  "poet": {
    "id": 0,
    "star": 0,
    "name": "崔融1"
  },
  "tags": []
}