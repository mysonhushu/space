{
  "id": 17126,
  "star": 1,
  "name": "奉使宜春夜渡新淦江陆路至黄檗馆路上遇风雨作",
  "dynasty": "唐代",
  "content": "草草理夜装，涉江又登陆。望路殊未穷，指期今已促。 <br> 传呼戒徒御，振辔转林麓。阴云拥岩端，澍雨当山腹。 <br> 震雷如在耳，飞电来照目。兽迹不敢窥，马蹄唯务速。 <br> 虔心若斋礼，濡体如沐浴。万窍相怒号，百泉暗奔瀑。 <br> 危梁虑足跌，峻坂忧车覆。问我何以然，前日受微禄。 <br> 转知人代事，缨组乃徽束。向若家居时，安枕春梦熟。 <br> 遵途稍已近，候吏来相续。晓霁心始安，林端见初旭。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}