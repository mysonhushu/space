{
  "id": 44449,
  "star": 1,
  "name": "避地毗陵，寒月上孙徽使君兼寄东阳王使君三首",
  "dynasty": "唐代",
  "content": "一到毗陵心更劳，冷吟闲步拥云袍。岂缘思妙尘埃少， <br> 自是风清物态高。野色疏黄连楚甸，故山奇碧隔河桥。 <br> 终须愚谷中安致，不是人间好羽毛。 <br> 常忆双溪八咏前，讲诗论道接清贤。文欺白凤真难及， <br> 药撚红蕖岂偶然。花湿瑞烟粘玉磬，帘垂幽鸟啄苔钱。 <br> 自怜不是悠悠者，吟嚼真风二十年。 <br> □雷车雨滴阶声，寂寞焚香独闭扃。锦绣文章无路达， <br> 袴襦歌咏隔墙听。松声冷浸茶轩碧，苔点狂吞纳线青。 <br> 唯有孤高江太守，不忘病客在禅灵。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}