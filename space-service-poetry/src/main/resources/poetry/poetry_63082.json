{
  "id": 63082,
  "star": 1,
  "name": "木兰花慢（饯公孙倅）",
  "dynasty": "宋代",
  "content": "山城如斗大，君肯为、两年留。问读易堂前，翛然松竹，留得君不。天边乍传消息，趁春风、归侍翠云裘。留取去思无限，江蓠香满汀洲。 <br> 不妨无蟹有监州。臭味喜相投。怪底事朝来，骊歌催唱，唤起离愁。羡君戏衫脱却，一身轻、无事也无忧。昨夜梦随杖履，道林岳麓同游。",
  "poet": {
    "id": 0,
    "star": 0,
    "name": "牟巘"
  },
  "tags": []
}