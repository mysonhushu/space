{
  "id": 36179,
  "star": 1,
  "name": "过洞庭",
  "dynasty": "唐代",
  "content": "浩渺注横流，千潭合万湫。半洪侵楚翼，一汊属吴头。 <br> 动轴当新霁，漫空正仲秋。势翻荆口迮，声拥岳阳浮。 <br> 远脉滋衡岳，微凉散橘洲。星辰连影动，岚翠逐隅收。 <br> 渐落分行雁，旋添趁伴舟。升腾人莫测，安稳路何忧。 <br> 气与尘中别，言堪象外搜。此身如粗了，来把一竿休。",
  "poet": {
    "id": 0,
    "star": 0,
    "name": "李屿"
  },
  "tags": []
}