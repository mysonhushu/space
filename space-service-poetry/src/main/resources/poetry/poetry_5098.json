{
  "id": 5098,
  "star": 1,
  "name": "奉和圣制送张尚书巡边",
  "dynasty": "唐代",
  "content": "出师宣九命，分阃用三台。始应幕中画，言从天上来。 <br> 丹青不独任，韬略遂双该。坐见威棱洽，弥彰事业恢。 <br> 旌旗晓云送，鞞鼓朔风催。虏气消残月，边声韵落梅。 <br> 羽书雄北地，龙漠寝南垓。宠战黄金尽，输诚白日回。 <br> 离章宸翰发，祖宴国门开。欲识恩华盛，平生文武材。",
  "poet": {
    "id": 0,
    "star": 0,
    "name": "袁晖"
  },
  "tags": []
}