{
  "id": 13242,
  "star": 1,
  "name": "山中崔大夫有书相问（一作崔大夫有书问余山中）",
  "dynasty": "唐代",
  "content": "客在烟霞里，闲闲逐狎鸥。终年常裸足，连日半蓬头。 <br> 带月乘渔艇，迎寒绽鹿裘。已于人事少，多被挂冠留。 <br> 素业堆千卷，清风至一丘。苍黄倒藜杖，伛偻睹银钩。 <br> 迹愧巢由隐，才非管乐俦。从来自多病，不是傲王侯。",
  "poet": {
    "id": 2575,
    "star": 0,
    "name": "秦系",
    "desc": "秦系[唐]约唐玄宗开元八年至宪宗元和五年间在世（即约公元七二o午至八一o年间在世）字公绪，越州会稽人。年八十余岁。系著有诗集一卷，《新唐书艺文志》传于世。"
  },
  "tags": []
}