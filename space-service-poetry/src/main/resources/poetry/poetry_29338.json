{
  "id": 29338,
  "star": 1,
  "name": "骢马曲",
  "dynasty": "唐代",
  "content": "连钱出塞蹋沙蓬，岂比当时御史骢。逐北自谙深碛路， <br> 连嘶谁念静边功。登山每与青云合，弄影应知碧草同。 <br> 今日虏平将换妾，不如罗袖舞春风。",
  "poet": {
    "id": 2464,
    "star": 0,
    "name": "纪唐夫",
    "desc": "[唐]（约公元八三五年前后在世）字、里、生卒年均不详，约唐文宗太和末前后在世。工诗。开成中，（公元八三八年左右）官中书舍人。温庭筠谪方城尉，唐夫赠诗，有“凤凰诏下虽沾命，鹦鹉才高却累身”句，时以为知言。"
  },
  "tags": []
}