{
  "id": 68691,
  "star": 1,
  "name": "齐天乐（同上）",
  "dynasty": "宋代",
  "content": "蜕仙飞佩流空远，珊珊数声林杪。薄暑眠轻，浓阴听久，勾引凄凉多少。长吟未了。想犹怯高寒，又移深窈。与整绡衣，满身风露正清晓。 <br> 微薰庭院昼永，那回曾记得，如诉幽抱。断响难寻，余悲独省，叶底还惊秋早。齐宫路杳。叹往事魂消，夜阑人悄。谩省轻盈，粉奁双鬓好。",
  "poet": {
    "id": 1370,
    "star": 0,
    "name": "陈恕可",
    "desc": "（一作练恕可）字行之，自号宛委居士，越州，（一作固始）人。生卒年均不详，[约公元一二七四年前后在世]（宋度宗淳末前后）。以荫补官，咸淳中以吴县尹致仕。恕可诗，文纯正近古，亦好词，又工小篆，著有乐府补题一卷《词林纪事》传于世。"
  },
  "tags": []
}