{
  "id": 67255,
  "star": 1,
  "name": "贺新凉（赠送行诸客）",
  "dynasty": "宋代",
  "content": "暮雨初收霁。凭阑干、一江新绿，远山凝翠。漠漠春阴添客思，怅望天涯无际。又猛省、平生行止。楚尾吴头多少恨，付吟边、醉里消磨矣。浮世事，只如此。 <br> 阳关三叠徒劳耳。也何须、琵琶江上，掩青衫泪。一斗百篇乘逸兴，要借青天为纸。儿辈诧、龙蛇飞起。今夜月明呼酒处，待明朝、酒醒帆千里。且为我，唱新制。",
  "poet": {
    "id": 0,
    "star": 0,
    "name": "魏庭玉"
  },
  "tags": []
}