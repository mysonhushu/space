{
  "id": 68863,
  "star": 1,
  "name": "贺新郎（贺李廉泉螟兄月岩子为子）",
  "dynasty": "宋代",
  "content": "梦到天宫里。见长庚星颗，忽自月边飞至。真奏玉皇金阙道，臣已五年于此五岁。今亦欲、过宫一次。福禄寿星齐赞叹，过宫时、须过廉泉位。帝首肯，从他意。 <br> 朝来鹊送檐前喜。闻廉泉、似是紫岩，螟蛉兄子。是子南轩人物样，功业行看相似。岂同祖、同闻而已。细把所闻详所梦，想天文、实应人间事。况真是，长庚李。",
  "poet": {
    "id": 0,
    "star": 0,
    "name": "伍梅城"
  },
  "tags": []
}