{
  "id": 61423,
  "star": 4,
  "name": "沁园春（梅）",
  "dynasty": "宋代",
  "content": "十月江南，一番春信，怕凭玉栏。正地连边塞，角声三弄，人思乡国，愁绪千般。草草村墟，疏疏篱落，犹记花间曾卓庵。茶瓯罢，问几回吟绕，冷淡相看。 <br> 堪怜。影落溪南。又月午无人更漏三。虽虚林幽壑，数枝偏瘦，已存鼎鼐，一点微酸。松竹交盟，雪霜心事，断是平生不肯寒。林逋在，倩诗人此去，为语湖山。",
  "poet": {
    "id": 424,
    "star": 0,
    "name": "吴渊",
    "desc": "吴渊（1190—1257年）字道父，号退庵。吴柔胜第三子，宣州宁国（今属安徽）人。约生于宋光宗绍熙初，卒于理宗宝祐五年，年约六十八岁左右。嘉定七年中进士，调建德主簿。丞相史弥远在馆中留他，将授以开化尉，他谢道：“甫得一官，何敢躁进。”弥远就不再强他。累官兵部尚书，进端明殿学士，江东安抚使、拜资政殿大学士，封金陵公，徙知福州、福建安抚使，予祠。又力战有功。拜参知政事，未几，卒。渊著有《退庵集》、《退庵词》奏议及易解，《宋史本传》传于世。"
  },
  "tags": []
}