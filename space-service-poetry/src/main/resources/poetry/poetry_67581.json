{
  "id": 67581,
  "star": 1,
  "name": "兰陵王（和清真）",
  "dynasty": "宋代",
  "content": "大堤直。袅袅游云蘸碧。兰舟上，曾记那回，拂粉涂黄弄春色。施颦托倾国。金缕尊前劝客。阳台路，烟树万重，空有相思寄鱼尺。 <br> 飘零欢萍迹。自懒展罗衾，羞对瑶席。折钗分镜盟难食。看桃叶迎笑，柳枝垂结。萋萋芳草暗水驿。肠断画阑北。 <br> 寒恻。泪痕积。想柱雁尘侵，笼羽声寂。天涯流水情何极，悲沈约宽带，马融怨笛。那堪灯幌，听夜雨，镇暗滴。",
  "poet": {
    "id": 1034,
    "star": 0,
    "name": "叶隆礼",
    "desc": "叶隆礼，字士则，号渔村，嘉兴（今属浙江）人。理宗淳祐七年（1247年）进士。十年，通判建康府。十二年，除国子监簿（《景定建康志》卷二四）。开庆元年（1259年），为两浙运判兼知临安府（《咸淳临安志》卷四九）。景定元年（1260年）。知绍兴府（《宝庆会稽续志》卷二）。入元后销声匿迹。事迹《宋史》不载。"
  },
  "tags": []
}