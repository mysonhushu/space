{
  "id": 54698,
  "star": 1,
  "name": "水调歌头（书怀）",
  "dynasty": "宋代",
  "content": "溪山多胜事，诗酒辨清游。主人为我，增葺台榭足凝眸。仿佛玉壶天地，隐见瀛洲风月，千首傲王侯。谁与共登眺，公子气横秋。 <br> 记当年，曾共醉，庾公楼。一杯此际，重话前事逐东流。多谢兼金清唱，更拟重阳佳节，挼菊任扶头。但愿身长健，浮世拚悠悠。",
  "poet": {
    "id": 69,
    "star": 0,
    "name": "曾觌",
    "desc": "曾觌（音di迪）（1109-1180） 字纯甫，汴京（今河南开封）人。绍兴中，为建王内知客。孝宗受禅，以潜邸旧人，授权知阁门事。淳熙初，除开府仪同三司，加少保、醴泉观使。趋奉宫廷，词多应制之作。其词语言婉丽，风格柔媚。代表作为《阮郎归》、《水调歌头》《西江月》《定风波》（长相思》、《采桑子》、《眼儿媚》、《忆秦娥》等，其中以《阮郎归》一词为最著名。"
  },
  "tags": []
}