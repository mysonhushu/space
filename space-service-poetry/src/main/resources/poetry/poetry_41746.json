{
  "id": 41746,
  "star": 2,
  "name": "新蝉",
  "dynasty": "唐代",
  "content": "齐女屏帏失旧容，侍中冠冕有芳踪。翅翻晚鬓寻香露， <br> 声引秋丝逐远风。旅馆听时髭欲白，戍楼闻处叶多红。 <br> 只知送恨添愁事，谁见凌霄羽蜕功。",
  "poet": {
    "id": 2739,
    "star": 0,
    "name": "刘兼",
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。"
  },
  "tags": []
}