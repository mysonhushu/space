{
  "id": 61931,
  "star": 9,
  "name": "满江红（招云岩、朔斋于雷园，二公用前雪韵赋梅）",
  "dynasty": "宋代",
  "content": "万紫千红，都不似、玉奴一白。三数萼、有冰霜操，无脂粉色。长共竹君松友伴，岂容蝶使蜂媒入。似惠和、伊任与夷清，兼三德。 <br> 能洁己，能娱客。成子后，调羹役。更岁寒风味，时然后出。春浅吹回羌管寸，夜阑吟费花笺尺。炯使星、两两月黄昏，真诗伯。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}