{
  "id": 30609,
  "star": 6,
  "name": "海棠",
  "dynasty": "唐代",
  "content": "酷烈复离披，玄功莫我知。青苔浮落处，暮柳间开时。 <br> 带醉游人插，连阴被叟移。晨前清露湿，晏后恶风吹。 <br> 香少传何许，妍多画半遗。岛苏涟水脉，庭绽粒松枝。 <br> 偶泛因沉砚，闲飘欲乱棋。绕山生玉垒，和郡遍坤维。 <br> 负赏惭休饮，牵吟分失饥。明年应不见，留此赠巴儿。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}