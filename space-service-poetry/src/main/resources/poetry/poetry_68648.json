{
  "id": 68648,
  "star": 2,
  "name": "齐天乐（余闲书院拟赋蝉）",
  "dynasty": "宋代",
  "content": "翠云深锁齐姬恨，纤柯暗翻冰羽。锦瑟重调，绡衣乍著，聊饮人间风露。相逢甚处。记槐影初凉，柳阴新雨。听尽残声，为谁惊起又飞去。 <br> 商量秋信最早。晚来吟未彻，却是凄楚。断韵还连，余悲似咽，欲和愁边佳句。幽期谁语。怕寒叶凋零，蜕痕尘土。古木斜晖，向人怀抱苦。",
  "poet": {
    "id": 1067,
    "star": 0,
    "name": "王易简",
    "image": "http://img.gushiwen.org/authorImg/wangyijian.jpg",
    "desc": "王易简（生卒年不详）字理得，号可竹，山阴（今浙江绍兴）人。宋末登进士第，除瑞安主簿，不赴。入元，隐居不仕。易简笃于议论，多所著述，有《山中观史吟》。《乐府补题》有其咏物词四首，《绝妙好词》卷六载其词三首。"
  },
  "tags": []
}