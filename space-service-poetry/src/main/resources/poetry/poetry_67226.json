{
  "id": 67226,
  "star": 1,
  "name": "鹊桥仙（巧夕）",
  "dynasty": "宋代",
  "content": "天长地久，风流云散，惟有离情无算。从分金镜不成圆，到此夜、年年一半。 <br> 轻罗暗纲，蛛丝得意，多似妆楼针线。晓看玉砌淡无痕，但吹落、梧桐几片。",
  "poet": {
    "id": 634,
    "star": 0,
    "name": "翁元龙",
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。"
  },
  "tags": []
}