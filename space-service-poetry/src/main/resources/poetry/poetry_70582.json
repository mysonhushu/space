{
  "id": 70582,
  "star": 1,
  "name": "【中吕】粉蝶儿_思情雾鬓云",
  "dynasty": "元代",
  "content": "思情<br>雾鬓云鬟，楚宫腰素妆打扮，恰便似玉天仙谪降人间。殢人娇，良人种，误遭一难。虽然与风月同班，比其自然中看。<br>【醉春风】他若是愁锁翠春山，笑时花近眼。玉娉婷慵整倦妆奁，常好是懒，懒，翡翠裙低，凤凰钗重，麝兰香散。<br>【迎仙客】相逢到数载余，别离了两三番，则俺那美人儿恰才人这筵席间。美酒泛金波，闲歌随象板。投至的欢意阑珊，那其间彼行皆分散。<br>【普天乐】分散再相逢，再相逢空长叹。人有愿天心必应，天心应人愿何难？纤腰如杨柳枝，粉脸似桃花瓣。桃柳争妍花开绽，见年年桃柳开残。人生百年，正心思忖,有限朱颜。<br>【十二月】苏小卿风尘意懒，双通叔名利相干。虽不学双生是对手，也合与苏氏同班。虽葬在黄丘上滩，名播在天上人间。<br>【尧民歌】呀！自古来知音相会果应难，争奈这少年心终岁受孤单。休将这凤凰栖老碧梧寒，投至的雁鸣莺呖杏花残。愁烦,琵琶手倦弹．这埚儿休扭做浔阳岸。<br>【啄木儿煞】花钿额上贴，赤绳足下拴。少年心终久相轻慢，坚心无惮，准备并洞房花烛报平安。",
  "poet": {
    "id": 377,
    "star": 0,
    "name": "张鸣善",
    "image": "http://img.gushiwen.org/authorImg/zhangmingshan.jpg",
    "desc": "张鸣善 元代散曲家。名择，号顽老子。原籍平阳（今属山西），家在湖南，流寓扬州。官至淮东道宣慰司令史。填词度曲词藻丰赡，常以诙谐语讽人。张鸣善身处元末丧乱之际，深感现实的动乱与污浊，因此多有刺时之作。"
  },
  "tags": []
}