{
  "id": 65717,
  "star": 1,
  "name": "永遇乐",
  "dynasty": "宋代",
  "content": "风折新英，雨肥繁实，又还如豆。玉核初成，红腮尚浅，齿软酸透。粉墙低亚，佳人惊见，不管露沾襟袖。一枝钗子未插，应把手挼频嗅。 <br> 相思病酒，只因思此，免使文君眉皱。入鼎调羹，攀林止渴，功业还依旧。看看飞燕，衔将春去，又将欲、黄昏时候。争如向、金盘满捧，共君王对酒。",
  "poet": {
    "id": 0,
    "star": 0,
    "name": "王仲甫"
  },
  "tags": []
}