{
  "id": 2058,
  "star": 3,
  "name": "杂曲歌辞。杨柳枝",
  "dynasty": "唐代",
  "content": "灵和风暖太昌春，舞线摇丝向昔人。 <br> 何似晓来江雨后，一行如画隔遥津。 <br> 彭泽初栽五树时，只应闲看一枝枝。 <br> 不知天意风流处，要与佳人学画眉。 <br> 暖傍离亭静拂桥，入流穿槛绿摇摇。 <br> 不知落日谁相送，魂断千条与万条。 <br> 春来绿树遍天涯，未见垂杨未可夸。 <br> 晴日万株烟一阵，闲坊兼是莫愁家。 <br> 十首当年有旧词，唱青歌翠几无遗。 <br> 未曾得向行人道，不为离情莫折伊。",
  "poet": {
    "id": 1885,
    "star": 0,
    "name": "孙鲂",
    "desc": "孙鲂（940年前后在世），字伯鱼，江西乐安（全唐诗作南昌）人，为五代南唐著名诗人。"
  },
  "tags": []
}