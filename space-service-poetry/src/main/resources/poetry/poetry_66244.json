{
  "id": 66244,
  "star": 2,
  "name": "水调歌头",
  "dynasty": "宋代",
  "content": "螺水亘千古，鳌顶冠三山。年丰帅阃尘静，栏槛纵遐观。四望潮登浦溆，万顷绿浮原野，堤岸溢波澜。畎浍皆沾足，日永桔槔闲。 <br> 肆华筵，鱼鸟乐，众宾让。良辰好景，年年莫放此盟寒。且念新湖遗爱，莫作故园遐想，到处是乡关。勋业知非晚，聊把镜频看。",
  "poet": {
    "id": 2163,
    "star": 0,
    "name": "林淳",
    "desc": "林淳约公元一一二六年前后在世字太冲，三山人。生卒年均不详，约北宋末前后在世。生平事迹亦无考。工词，有定斋诗余一卷，《文献通考》传于世。"
  },
  "tags": []
}