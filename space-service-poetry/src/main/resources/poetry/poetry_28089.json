{
  "id": 28089,
  "star": 1,
  "name": "春日题韦曲野老村舍二首",
  "dynasty": "唐代",
  "content": "绕屋遍桑麻，村南第一家。林繁树势直，溪转水纹斜。 <br> 竹院昼看笋，药栏春卖花。故园归未得，到此是天涯。 <br> 北岭枕南塘，数家村落长。莺啼幼妇懒，蚕出小姑忙。 <br> 烟草近沟湿，风花临路香。自怜非楚客，春望亦心伤。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}