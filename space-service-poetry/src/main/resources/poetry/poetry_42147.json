{
  "id": 42147,
  "star": 1,
  "name": "咏浮沤为辛明府作",
  "dynasty": "唐代",
  "content": "行潦散轻沤，清规吐未收。雨来波际合，风起浪中浮。 <br> 晶晃明苔砌，参差绕芥舟。影疑星泛晓，光似露涵秋。 <br> 皎皎珠同净，漂漂梗共流。洁容无变染，圆知有谦柔。 <br> 欲作微涓效，先从淡水游。",
  "poet": {
    "id": 1142,
    "star": 0,
    "name": "郑缙",
    "desc": "生平无考。《全唐诗》存诗2首，其中《咏浮沤为辛明府作》，出《文苑英华》卷一五三、卷一六四；《莺》诗，《唐诗纪事》卷二九作孙处玄诗，明刻本《文苑英华》卷三二八作郑缙诗，中华书局影印本《文苑英华》新编目录作郑愔，未详孰是。"
  },
  "tags": []
}