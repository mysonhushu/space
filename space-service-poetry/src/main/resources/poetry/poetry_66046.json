{
  "id": 66046,
  "star": 1,
  "name": "贺新郎",
  "dynasty": "宋代",
  "content": "思远楼前路。望平堤、十里湖光，画船无数。绿盖盈盈红粉面，叶底荷花解语。斗巧结、同心双缕。尚有经年离别恨，一丝丝、总是相思处。相见也，又重午。清江旧事传荆楚。叹人情、千载如新，尚沉菰黍。且尽尊前今日醉，谁肯独醒吊古。泛几盏、菖蒲绿醑。两两龙舟争竞渡，奈珠帘、暮卷西山雨。看未足，怎归去。",
  "poet": {
    "id": 2148,
    "star": 0,
    "name": "甄龙友",
    "image": "http://img.gushiwen.org/authorImg/zhenlongyou.jpg",
    "desc": "甄龙友，后改良友，字云卿，永嘉（今浙江温州）人，迁居乐清（今属浙江）。高宗绍兴二十四年（一一五四）进士。官国子监簿。事见清光绪《乐清县志》卷八。"
  },
  "tags": []
}