{
  "id": 63834,
  "star": 1,
  "name": "锁窗寒",
  "dynasty": "宋代",
  "content": "出谷莺迟，踏沙雁少，殢阴庭宇。东风似水，尚掩沈香双户。恁莓阶、雪痕乍铺，那回已趁飞梅去。奈柳边占得，一庭新暝，又还留住。 <br> 前度。西园路。记半袖争持，斗娇眉妩。琼肌暗怯，醉立千红深处。问如今、山馆水村，共谁翠幄熏蕙炷。最难禁、向晚凄凉，化作梨花雨。",
  "poet": {
    "id": 421,
    "star": 0,
    "name": "王沂孙",
    "image": "http://img.gushiwen.org/authorImg/wangyisun.jpg",
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。"
  },
  "tags": []
}