{
  "id": 4393,
  "star": 1,
  "name": "右丞相苏公挽歌二首",
  "dynasty": "唐代",
  "content": "王宰丹青化，春卿礼乐才。缁衣传旧职，华衮赠新哀。 <br> 路泣群官送，山嘶驷马回。佳辰无白日，宾阁有青苔。 <br> 门歌出野田，冠带寝穷泉。万事皆身外，平生尚目前。 <br> 西垣紫泥綍，东岳白云篇。自惜同声处，从今遂绝弦。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}