{
  "id": 68965,
  "star": 2,
  "name": "水调歌头（游武夷）",
  "dynasty": "宋代",
  "content": "翠蕤插云表，初意隔仙凡。临风据案一见，邂逅似开颜。几欲拿舟九曲，便拟扪参绝顶，直下俯尘寰。聊此税吾驾，赢得片时闲。 <br> 问仙人，缘底事，去不还。长风浩浩，何许清梦杳难攀。只有苍烟古木，好在清湍白石，依旧画图间。回首武夷路，杳霭没云鬟。",
  "poet": {
    "id": 0,
    "star": 0,
    "name": "覃怀高"
  },
  "tags": []
}