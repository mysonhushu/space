{
  "id": 66728,
  "star": 1,
  "name": "清平乐",
  "dynasty": "宋代",
  "content": "东风无用。吹得愁眉重。有意迎春无意送。门外湿云如梦。 <br> 韶光九十慳慳。俊游回首关山。燕子可怜人去，海棠不分春寒。",
  "poet": {
    "id": 2444,
    "star": 0,
    "name": "李从周",
    "image": "http://img.gushiwen.org/authorImg/licongzhou.jpg",
    "desc": "李从周，宋，字肩吾（书史会要作李肩吾，字子我，号滨州），彭山（今四川彭山）人。博见疆志书名之学世亦鲜及之。为魏文靖公门人。能书，取隶楷之合于六书者，作字通行于世。《书史会要》、《鹤山集》。"
  },
  "tags": []
}