{
  "id": 38556,
  "star": 1,
  "name": "赠峨嵋山弹琴李处士",
  "dynasty": "唐代",
  "content": "峨嵋山下能琴客，似醉似狂人不测。何须见我眼偏青， <br> 未见我身头已白。茫茫四海本无家，一片愁云飏秋碧。 <br> 壶中醉卧日月明，世上长游天地窄。晋朝叔夜旧相知， <br> 蜀郡文君小来识。后生常建彼何人，赠我篇章苦雕刻。 <br> 名卿名相尽知音，遇酒遇琴无间隔。如今世乱独翛然， <br> 天外鸿飞招不得。余今正泣杨朱泪，八月边城风刮地。 <br> 霓旌绛旆忽相寻，为我尊前横绿绮。一弹猛雨随手来， <br> 再弹白雪连天起。凄凄清清松上风，咽咽幽幽陇头水。 <br> 吟蜂绕树去不来，别鹤引雏飞又止。锦麟不动惟侧头， <br> 白马仰听空竖耳。广陵故事无人知，古人不说今人疑。 <br> 子期子野俱不见，乌啼鬼哭空伤悲。坐中词客悄无语， <br> 帘外月华庭欲午。为君吟作听琴歌，为我留名系仙谱。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}