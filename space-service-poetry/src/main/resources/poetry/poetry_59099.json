{
  "id": 59099,
  "star": 1,
  "name": "兰陵王",
  "dynasty": "宋代",
  "content": "蓼汀侧。朝霭依依弄色。知何许、湘女淡妆，羽节飞来带秋碧。轻裙素绡织。谁与明珰竞饰。无言处、相与逆洄，应有柔情正堆积。 <br> 当年驻香鹢。记草媚罗裙，波映文席。□□□□□□摘。□□□□□，□□□□，斜阳返照暮雨湿。爱天际凉入。 <br> 愁寂。念畴昔。谩太华峰头，幽梦寻觅。而今两鬓如花白。但一线才思，半星心力。新词奇句，便做有，怎道得。",
  "poet": {
    "id": 0,
    "star": 0,
    "name": "张鎡"
  },
  "tags": []
}