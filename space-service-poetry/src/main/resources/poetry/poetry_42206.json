{
  "id": 42206,
  "star": 1,
  "name": "秋日悬清光",
  "dynasty": "唐代",
  "content": "秋至云容敛，天中日景清。悬空寒色净，委照曙光盈。 <br> 泫泫看弥上，辉辉望最明。烟霞轮乍透，葵藿影初生。 <br> 鉴下应无极，升高自有程。何当回盛彩，一为表精诚。",
  "poet": {
    "id": 2280,
    "star": 0,
    "name": "陶拱",
    "desc": "一作陶洪。字里不详。德宗贞元间进士。事迹据《文苑英华》卷九、《登科记考》卷一三考定。《全唐诗》存诗1首。"
  },
  "tags": []
}