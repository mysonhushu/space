{
  "id": 59113,
  "star": 2,
  "name": "六州歌头（淮西帅李＿和仍为书庙额）",
  "dynasty": "宋代",
  "content": "高皇神武，善驾驭豪英。攘北狄，驱群盗，命天膺，救苍生。奈梦绕沙漠，隔温清，屈和好，召大将，归兵柄，列枢庭。公指汴亲。威已振河洛，不顾身烹。失一时几会，嗟左衽吾民，痛岳家军，孰扶倾。 <br> 久沈怨愤，七十载，还复遇，帝王真。表遗烈，锡王号，日照临，激士心。始识安刘，计宁祸，已是忠臣。我乘传，访壁垒，想精明。英气凛然若在，仍题扁，昭揭天恩。笑原头荒草，一死不能春，交怨人神。",
  "poet": {
    "id": 52,
    "star": 0,
    "name": "刘过",
    "image": "http://img.gushiwen.org/authorImg/liuguo.jpg",
    "desc": "刘过（1154～1206）南宋文学家，字改之，号龙洲道人。吉州太和（今江西泰和县）人，长于庐陵（今江西吉安），去世于江苏昆山，今其墓尚在。四次应举不中，流落江湖间，布衣终身。曾为陆游、辛弃疾所赏，亦与陈亮、岳珂友善。词风与辛弃疾相近，抒发抗金抱负狂逸俊致，与刘克庄、刘辰翁享有“辛派三刘”之誉，又与刘仙伦合称为“庐陵二布衣”。有《龙洲集》、《龙洲词》。"
  },
  "tags": []
}