{
  "id": 55729,
  "star": 1,
  "name": "梅花引",
  "dynasty": "宋代",
  "content": "梅亭别。梅亭别。梅亭回首都如雪。粉融融。月＿＿。月上小车，归去小楼空。当时曾傅新妆薄。而今一任花零落。朝随风。暮随风。竹外孤根，犹与幽径通。 <br> 长相忆。无消息。庾岭沈沈云暗碧。玉痕惊。对离情。无奈水遥天阔、隔琼城。年来素袂香不灭。此心无限凭谁说。夜绵绵。路漫漫。愁听枕前，吹彻笛声寒。",
  "poet": {
    "id": 1940,
    "star": 0,
    "name": "朱雍",
    "desc": "约公元一一六二年前后在世字、里、生卒年均不详，约宋高宗绍兴末前后在世。绍兴中，尝上书乞召试贤良。著有梅词二卷，《花庵词选》行于世。"
  },
  "tags": []
}