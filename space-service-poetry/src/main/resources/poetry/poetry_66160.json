{
  "id": 66160,
  "star": 1,
  "name": "南歌子",
  "dynasty": "宋代",
  "content": "玉醆浮琼蚁，金奁吐翠虬。醉乡归路接温柔。暗卜幽期低约、笑藏阄。 <br> 索去眉先锁，将言泪已流。小窗移火更迟留。自剔灯花油涴、玉搔头。",
  "poet": {
    "id": 2077,
    "star": 0,
    "name": "郭世模",
    "desc": "郭世模，字从范。与张孝祥交游，宋朝高宗绍兴二十九年（一一五九），曾与张孝祥同时被劾（ 《建炎以来系年要录》 卷一八三）。三十一年卒（《全宋词》 ）。"
  },
  "tags": []
}