{
  "id": 11652,
  "star": 1,
  "name": "闲居秋怀，寄阳翟陆赞府、封丘高少府",
  "dynasty": "唐代",
  "content": "今日霖雨霁，飒然高馆凉。秋风吹二毛，烈士加慨慷。 <br> 忆昔皇运初，众宾俱龙骧。解巾佐幕府，脱剑升明堂。 <br> 郁郁被庆云，昭昭翼太阳。鲸鱼纵大壑，鸑鷟鸣高冈。 <br> 信矣草创时，泰阶速贤良。一言顿遭逢，片善蒙恩光。 <br> 我生属圣明，感激窃自强。崎岖郡邑权，连骞翰墨场。 <br> 天朝富英髦，多士如珪璋。盛才溢下位，蹇步徒猖狂。 <br> 闭门对群书，几案在我旁。枕席相远游，聊欲浮沧浪。 <br> 八月白露降，玄蝉号枯桑。舣舟临清川，迢递愁思长。 <br> 我有同怀友，各在天一方。离披不相见，浩荡隔两乡。 <br> 平生霞外期，宿昔共行藏。岂无蓬莱树，岁晏空苍苍。",
  "poet": {
    "id": 60,
    "star": 0,
    "name": "贾至",
    "image": "http://img.gushiwen.org/authorImg/jiazhi.jpg",
    "desc": "贾至（718—772）字幼隣，唐代洛阳人，贾曾之子。生于唐玄宗开元六年，卒于唐代宗大历七年，年五十五岁。擢明经第，为军父尉。安禄山乱，从唐玄宗幸蜀，知制诰，历中书舍人。时肃宗即位于灵武，玄宗令至作传位册文。至德中，将军王去荣坐事当诛，肃宗惜去荣材，诏贷死。至切谏，谓坏法当诛。广德初，为礼部侍郎，封信都县伯。后封京兆尹，兼御史大夫。卒，谥文。至著有文集三十卷， 《唐才子传》有其传。"
  },
  "tags": []
}