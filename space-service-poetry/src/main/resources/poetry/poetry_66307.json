{
  "id": 66307,
  "star": 1,
  "name": "瑞鹤仙（寿虞守·三月初十）",
  "dynasty": "宋代",
  "content": "得毛韩经学。振祖风，挺挺凌烟勋业。文章世为甲。果妙龄秀发，荐膺衡鹗。名登雁塔。访梅仙，种河阳桃李，从兹两绾铜符，多少吏民欢洽。 <br> 庆惬。归来整顿，松竹笑傲，武夷溪壑。韶光恰匝。清明过了旬浃。喜当初度日。称觞春酒，一饮红生双颊。愿儿孙，世袭簪缨，代常不乏。",
  "poet": {
    "id": 0,
    "star": 0,
    "name": "欧阳光祖"
  },
  "tags": []
}