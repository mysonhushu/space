{
  "id": 68734,
  "star": 1,
  "name": "水调歌头（寿致政叔，时又得孙）",
  "dynasty": "宋代",
  "content": "日暖唐宫绣，云绚鲁台观。九叶仙茅方茂，瑞气霭中山。逸老堂前戏彩，新抱玄孙弥月，红字写眉间。八十庆公寿，添撇更成千。 <br> 寿中星，人中杰，酒中仙。功名富贵，事业分付子孙贤。赢得濠梁真乐，剩有陶园佳趣，村屦日安闲。第恐非熊兆，好事逼新年。",
  "poet": {
    "id": 0,
    "star": 0,
    "name": "石麟"
  },
  "tags": []
}