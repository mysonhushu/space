{
  "id": 68765,
  "star": 1,
  "name": "小楼连苑（梅）",
  "dynasty": "宋代",
  "content": "一枝斜堕墙腰，向人颤袅如相媚。是谁翦取，断云零玉，轻轻妆缀。不是幽人，如何能到，水边沙际。又匆匆过了，春风半面，尽长把、重门闭。 <br> 只管相思成梦，道无情、又关乡意。苍苔半亩，如今已是，鹿胎田地。甚欲追陪，却嫌花下，翠环解语。待何时月转，幽房醉了，不教归去。",
  "poet": {
    "id": 1146,
    "star": 0,
    "name": "杨樵云",
    "desc": "杨樵云是宋代词人。"
  },
  "tags": []
}