{
  "id": 70219,
  "star": 1,
  "name": "【南吕】一枝花　行乐",
  "dynasty": "元代",
  "content": "十年将黄卷习，半世把红妆赡。向莺花场上走，将风月担儿拈。本性谦谦，<br>到处干风欠，人将名姓店。道丽春园重长个羲之，豫章城新添个子瞻。<br>　　【梁州】醉醺醺过如李白，乐胜似陶潜。春风和气咱独占。朝云画栋，<br>暮雨朱帘。狂朋怪友，舞妓歌姬。喜孜孜诗酒相兼，争知我愁寂寂闷似江淹。也<br>不怕偷寒送暖来勤，也不怕弃旧怜新女嫌，也不怕爱钱巴镘娘严。非咱，指点。<br>平康巷一步一个深坑堑，风波险令人厌。门掩半安排粗棍掂，有苦无甜。<br>　　【尾】栋梁才怎受纯钢剑？经济手难拿桑木锨。堪笑多情老双渐，江洪茶价<br>添。丑冯魁正タ，见个年小的苏卿望风儿闪。　竹夫人<br>　　纱厨只自眠，蕲簟和谁共。客窗人静悄，檐外马丁东。好梦难同，夜永愁<br>偏冗，披衣策短筇。明月下醉眼闲刍，画堂中吟肩瘦耸。<br>　　【梁州】见青奴亭然独立，使苍童抱过相从。同床共枕如鸾凤。赐夫人名号，<br>有君子家风。湘川后裔，渭水名宗。喜绸缪志节雍容，历风霜肌骨丰隆。一千般<br>可意着人，一时间指空话空，一团儿剔透玲珑。心聪，性聪。知卿本是龙孙种，<br>厮敬爱厮陪奉。睡彻东窗日影红，彼此西东。<br>　　【尾】凉侵肌体添情重，清透心脾引兴浓，只恐金风等闲动。那时节不中，<br>咱人心不同，且倒凤颠鸾再三宠。",
  "poet": {
    "id": 835,
    "star": 0,
    "name": "赵显宏",
    "desc": "［元］（约公元一三二〇年前后在世）字不详，号学村，里居、生卒年及生平均不详，约元仁宗延祐末前后在世。与孙周卿同时。工散曲，所作有和李伯瞻的殿前欢四支，今犹存。"
  },
  "tags": []
}