{
  "id": 42696,
  "star": 2,
  "name": "怨诗效徐淑体",
  "dynasty": "唐代",
  "content": "妾生兮不辰，盛年兮逢屯。寒暑兮心结，夙夜兮眉颦。 <br> 循环兮不息，如彼兮车轮。车轮兮可歇，妾心兮焉伸。 <br> 杂沓兮无绪，如彼兮丝棼。丝棼兮可理，妾心兮焉分。 <br> 空闺兮岑寂，妆阁兮生尘。萱草兮徒树，兹忧兮岂泯。 <br> 幸逢兮君子，许结兮殷勤。分香兮剪发，赠玉兮共珍。 <br> 指天兮结誓，愿为兮一身。所遭兮多舛，玉体兮难亲。 <br> 损餐兮减寝，带缓兮罗裙。菱鉴兮慵启，博炉兮焉熏。 <br> 整袜兮欲举，塞路兮荆榛。逢人兮欲语，鞈匝兮顽嚚。 <br> 烦冤兮凭胸，何时兮可论。愿君兮见察，妾死兮何瞋.",
  "poet": {
    "id": 2074,
    "star": 0,
    "name": "姚月华",
    "image": "http://img.gushiwen.org/authorImg/yaoyuehua.jpg",
    "desc": "姚月华，唐朝时期的才女，生卒年不详。曾随父寓扬子江时，与邻舟一书生杨达诗词唱和。今所存诗六首，亦因此而作。相传她因梦月落妆台，觉而大悟，聪明过人，读书过目成诵，不久即能作文赋诗，是不可多得的才女。笔札之暇，时及丹青。花卉翎毛，世所鲜及。然聊复自娱，人不可得而见。尝为杨达画芙蓉匹鸟，约略浓淡，生态逼真。按佩文斋书画谱列入宋，无声诗史列入明，历代画史汇传从之，今依玉台画史引文列入唐。事见《琅缳记》"
  },
  "tags": []
}