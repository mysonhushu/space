{
  "id": 66105,
  "star": 1,
  "name": "解连环",
  "dynasty": "宋代",
  "content": "雁空辽邈。衬鱼鳞浪浅，护霜云薄。念故人、千里音尘，正山月朦胧，水村依约。见说瑶姬，拥十二、碧峰如削。倚孤芳澹伫，冷笑岁华，可堪寂寞。 <br> 情多为谁瘦弱。爱吹芗弄粉，斜搴珠箔。自然林壑精神，想回首东风，万花羞落。梦绕南楼，对皓月、忍思量着。但销凝、夜阑酒醒，数声画角。",
  "poet": {
    "id": 730,
    "star": 0,
    "name": "谢懋",
    "desc": "谢懋，字勉仲，号静寄居士，洛阳（今属河南）人。工乐府，闻名于当时。卒于孝宗末年。有《静寄居士乐府》二卷，不传；今有赵万里辑本，存词十四首。"
  },
  "tags": []
}