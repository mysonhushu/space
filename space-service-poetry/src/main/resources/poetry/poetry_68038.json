{
  "id": 68038,
  "star": 1,
  "name": "满庭芳",
  "dynasty": "宋代",
  "content": "凤历书元，龟图画泰，瑞蓂两两初开。舞风仙子，飞雪拥春来。平荡人间险秽，端为你没点尘埃。清明世，冰辉太洁，鸥鹭莫惊猜。 <br> 儿孙，同劝寿，桃添西阆，兰绕南陔。看琼玉妆成，万瓦楼台。飘洒风流酥满盏，浑疑醉，月影蓬莱。从今去，诗高未老，点化尽多才。",
  "poet": {
    "id": 0,
    "star": 0,
    "name": "徐去非"
  },
  "tags": []
}