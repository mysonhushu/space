{
  "id": 14128,
  "star": 1,
  "name": "酬窦大闲居见寄",
  "dynasty": "唐代",
  "content": "来自三湘到五溪，青枫无树不猿啼。名惭竹使宦情少， <br> 路隔桃源归思迷。鵩鸟赋成知性命，鲤鱼书至恨暌携。 <br> 烦君强著潘年比，骑省风流讵可齐。",
  "poet": {
    "id": 2057,
    "star": 0,
    "name": "房孺复",
    "desc": "房孺复，房琯子，河南偃师人。少黠慧，年七八岁，即粗解缀文，亲党奇之。稍长，狂疏傲慢，任情纵欲。年二十，淮南节度陈少游辟为从事，多招阴阳巫觋，令扬言已过三十必为宰相。德宗幸奉天，包佶掌赋于扬州，少游将抑夺之。佶闻而奔出，少游方遣人劫佶令回，孺复请行，会佶已过江南，乃还。及少游卒，浙西节度韩滉又辟入幕。其长兄宗偃先贬官岭下而卒，及丧柩到扬州，孺复未尝吊。贞元十三年九月卒，时年四十二。"
  },
  "tags": []
}