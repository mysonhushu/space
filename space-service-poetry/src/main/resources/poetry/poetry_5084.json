{
  "id": 5084,
  "star": 1,
  "name": "奉和圣制送张说巡边",
  "dynasty": "唐代",
  "content": "供帐何煌煌，公其抚朔方。群僚咸饯酌，明主降离章。 <br> 关塞重门下，郊岐禁苑傍。练兵宜雨洗，卧鼓候风凉。 <br> 炎景宁云惮，神谋肃所将。旌摇天月迥，骑入塞云长。 <br> 赫赫皇威振，油油圣泽滂。非惟按车甲，兼以正封疆。 <br> 叱咤阴山道，澄清瀚海阳。虏垣行决胜，台座伫为光。",
  "poet": {
    "id": 2572,
    "star": 0,
    "name": "崔禹锡",
    "desc": "崔禹锡，唐朝人，字洪范，融之子。登显庆三年进士第。开元中为中书舍人。卒赠定州刺史。其作品有《奉和圣制送张说巡边》。"
  },
  "tags": []
}