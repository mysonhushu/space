{
  "id": 14520,
  "star": 1,
  "name": "落第后归山下旧居留别刘起居昆季",
  "dynasty": "唐代",
  "content": "寂寞过朝昏，沈忧岂易论。有时空卜命，无事可酬恩。 <br> 寄食依邻里，成家望子孙。风尘知世路，衰贱到君门。 <br> 醉里因多感，愁中欲强言。花林逢废井，战地识荒园。 <br> 怅别临晴野，悲春上古原。鸟归山外树，人过水边村。 <br> 潘岳方称老，嵇康本厌喧。谁堪将落羽，回首仰飞翻。",
  "poet": {
    "id": 583,
    "star": 0,
    "name": "卢纶",
    "image": "http://img.gushiwen.org/authorImg/lulun.jpg",
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。"
  },
  "tags": []
}