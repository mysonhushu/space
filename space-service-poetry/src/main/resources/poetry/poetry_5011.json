{
  "id": 5011,
  "star": 1,
  "name": "奉和圣制送张说上集贤学士赐宴（赋得今字）",
  "dynasty": "唐代",
  "content": "圣主崇文教，层霄降德音。尊贤泽既厚，式宴宠逾深。 <br> 复有夔龙相，良哉简帝心。得人惟迈昔，多士谅推今。 <br> 书殿荣光满，儒门喜气临。顾惟诚滥吹，徒此接衣簪。",
  "poet": {
    "id": 1765,
    "star": 0,
    "name": "陆坚",
    "desc": "陆坚，河南洛阳人。善书，初为汝州参军，再迁通事舍人，以给事中兼学士。初名友悌，明皇嘉其刚正，更赐名。为中书舍人，以集贤学士供儗太厚，议白罢之。张说曰：“丽正乃天子礼乐之司，所费细而所益者大。陆生之言，盖未达耶。”帝知，遂薄坚。"
  },
  "tags": []
}