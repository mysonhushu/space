{
  "id": 63878,
  "star": 1,
  "name": "宴清都（舟中思家用美成韵）",
  "dynasty": "宋代",
  "content": "远远渔村鼓。斜阳外、宝鸿三两飞度。茅檐春小，白云隐几，青山当户。骚翁底事飘蓬，浑忘却、耕徒钓侣。何时寻、斗酒江鲈，悠悠千古坡赋。 <br> 风流种柳渊明，折腰五斗，身为名苦。有秫田贰顷，菊松三迳，不如归去。山灵休勒俗驾，容我卧、草堂深处。问故园、怨鹤啼猿，今无恙否。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}