{
  "id": 68654,
  "star": 3,
  "name": "水龙吟（浮翠山房拟赋白莲）",
  "dynasty": "宋代",
  "content": "素肌不污天真，晓来玉立瑶池里。亭亭翠盖，盈盈素靥，时妆净洗。太液波翻，霓裳舞罢，断魂流水。甚依然、旧日浓香淡粉，花不似、人憔悴。 <br> 欲唤凌波仙子。泛扁舟、浩波千里。只愁回首，冰帘半掩，明珰乱坠。月影凄迷，露花零落，小阑谁倚。共芳盟，犹有双栖雪鹭，夜寒惊起。",
  "poet": {
    "id": 1872,
    "star": 0,
    "name": "吕同老",
    "desc": "约公元一二七四年前后在世字和甫，济南人。生卒年均不详，约宋度宗成淳末前后在世。入元不仕。能词，尝与唐珏、唐艺孙、陈恕可等唱和于天柱山房，作赋蟹调，寄桂枝香。"
  },
  "tags": []
}