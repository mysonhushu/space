{
  "id": 61855,
  "star": 1,
  "name": "摸鱼儿（壬子初度）",
  "dynasty": "宋代",
  "content": "对垂弧、引觞一笑，凄凉薄分天赋。丁年驰骛弓刀后，报国孤忠自许。堪叹处。今老矣，强颜犹踵邯郸步。安能远举。谩目送征鸿，梦劳胡蝶，无计便归去。 <br> 清闲禄，旧说天公靳予。何时松菊村墅。生非燕颔鸢肩相，岂是觚棱鹓鹭。收拾取。休直似、文渊定远空怀土。阿戎可语。待乞得身还，屏伊世累，甘受作诗苦。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}