{
  "id": 68773,
  "star": 1,
  "name": "摸鱼儿（春光）",
  "dynasty": "宋代",
  "content": "计江南、许多风景，繁华只在睛昼。些儿淡沲花著柳。疏雨后。更艳艳绵绵，泼眼浓如酒。飞浮宇宙。但借日浮香，随烟著物，巧笔画难就。 <br> 惆怅处，曾记苏堤携手。十年惊觉回首。苍埃霁景成阴晦，湖水湖烟依旧。凝望久。问燕燕莺莺，识此年花否。长门别有。脉脉断肠人，柔情荡漾，长是为伊瘦。",
  "poet": {
    "id": 0,
    "star": 0,
    "name": "李裕翁"
  },
  "tags": []
}