{
  "id": 51805,
  "star": 1,
  "name": "虞美人（寄济川）",
  "dynasty": "宋代",
  "content": "乌皮白氎西窗暖。种种霜毛短。小春何处有梅花。想见水边篱落、数枝斜。 <br> 殊方他日登楼句。好在孤吟处。五年拚落醉魂中。试觅酒垆陈迹、问黄公。",
  "poet": {
    "id": 2286,
    "star": 0,
    "name": "吴则礼",
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。"
  },
  "tags": []
}