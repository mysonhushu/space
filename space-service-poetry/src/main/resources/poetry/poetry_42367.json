{
  "id": 42367,
  "star": 1,
  "name": "御制春游长句",
  "dynasty": "唐代",
  "content": "天意分明道已光，春游嘉景胜仙乡。玉炉烟直风初静， <br> 银汉云销日正长。柳带似眉全展绿，杏苞似脸半开香。 <br> 黄莺历历啼红树，紫燕关关语画梁。低槛晚晴笼翡翠， <br> 小池波暖浴鸳鸯。马嘶广陌贪新草，人醉花堤怕夕阳。 <br> 比屋管弦呈妙曲，连营罗绮斗时妆。全吴霸越千年后， <br> 独此升平显万方。 ",
  "poet": {
    "id": 2518,
    "star": 0,
    "name": "吴越人",
    "desc": "吴越人，即吴越民系，或为江浙民系、江南民系，一般指称说吴语的汉族民系。吴越民系所操的方言称为“江浙话”或“江南话”，学术上称为“吴语”、“吴方言”，而徽语则被认为是吴语的一个分支或是与吴语有高度的亲缘性。"
  },
  "tags": []
}