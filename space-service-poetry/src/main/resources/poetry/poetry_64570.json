{
  "id": 64570,
  "star": 1,
  "name": "水调歌头（紫微观石牛）",
  "dynasty": "宋代",
  "content": "一片苍崖璞，孕秀自天钟。浑如暖烟堆里、乍放力犹慵。疑是犀眠海畔，贪玩烂银光彩，精魄入蟾宫。泼墨阴云妒，蟾影淡朦胧。 <br> 沩山颂，戴生笔，写难穷。些儿造化，凭谁细与问元工。那用牧童鞭索，不入千群万队，扣角起雷同。莫怪作诗手，偷入锦囊中。",
  "poet": {
    "id": 2623,
    "star": 0,
    "name": "吕颐浩",
    "image": "http://img.gushiwen.org/authorImg/lvyihao.jpg",
    "desc": "吕颐浩（1071年—1139年4月30日），字元直，其先乐陵人，徙齐州。南宋初年名相。为昭勋阁二十四功臣之一。著有文集十五卷，已佚，今存《忠穆集》等。吕颐浩在相位时，颛肆自用，力排李纲、李光诸人。创立月椿钱，为东南患。然宣和伐燕之役，颐浩随转运；奏燕山河北危急五事，请议长久之策，一时称其切直。又苗傅等为逆，颐浩与张浚创议勤王，卒平内难。少长西北两边，娴於军旅；应诏上战守诸策，条画颇备。"
  },
  "tags": []
}