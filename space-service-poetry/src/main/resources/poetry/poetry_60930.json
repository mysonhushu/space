{
  "id": 60930,
  "star": 1,
  "name": "贺新郎（雪）",
  "dynasty": "宋代",
  "content": "是雨还堪拾。道非花、又从帘外，受风吹入。扑落梅梢穿度竹，恐是鲛人诉泣。积至暮、萤光熠熠。色映万山迷远近，满空浮、似片应如粒。忘炼得，我双睫。 <br> 吟肩耸处飞来急。故撩人、黏衣噀袖，嫩香堪浥。细听疑无伊复有，贪看一行一立。见僧舍、茶烟飘湿。天女不知维摩事，漫三千、世界缤纷集。是翦水，谁能及。",
  "poet": {
    "id": 410,
    "star": 0,
    "name": "葛长庚",
    "image": "http://img.gushiwen.org/authorImg/gechanggeng.jpg",
    "desc": "白玉蟾(公元1194 - ?；现学界对其卒年尚有多种说法；)本姓葛，名长庚。为白氏继子，故又名白玉蟾。字如晦、紫清、白叟，号海琼子、海南翁、武夷散人、神霄散吏。南宋时人，祖籍福建闽清，生于琼州（今海南琼山）人，一说福建闽清人。幼聪慧，谙九经，能诗赋，长于书画，曾举童子科。及长，因“任侠杀人，亡命至武夷”。"
  },
  "tags": []
}