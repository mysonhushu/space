{
  "id": 39870,
  "star": 1,
  "name": "和知己赴任华州",
  "dynasty": "唐代",
  "content": "东门罢相郡，此拜动京华。落日开宵印，初灯见早麻。 <br> 鹤身红旆拂，仙掌白云遮。塞色侵三县，河声聒两衙。 <br> 松根醒客酒，莲座隐僧家。一道帆飞直，中筵岳影斜。 <br> 书名寻雪石，澄鼎露金沙。锁合眠关吏，杯寒啄庙鸦。 <br> 分台话嵩洛，赛雨恋烟霞。树谷期招隐，吟诗煮柏茶。",
  "poet": {
    "id": 606,
    "star": 0,
    "name": "李洞",
    "desc": "李洞，字才江，人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。 晚唐诗人李洞有一百七十余首诗歌(残句六句)流传至今,其中涉及蜀中的诗篇约有三十首,占其创作总量的六分之一,足见蜀中经历在其诗歌创作中占有的重要地位。"
  },
  "tags": []
}