{
  "id": 68544,
  "star": 3,
  "name": "桂枝香（题写韵轩）",
  "dynasty": "宋代",
  "content": "紫薇花露，潇洒作凉云，点商勾羽。字字飞仙，下笔一帘风雨。江亭月观今如许。叹飘零、墨香千古。夕阳芳草，落花流水，依然南浦。 <br> 甚两两、凌风驾虎。恁天孙标致，月娥眉妩。一笑生春，那学世间儿女。笔床砚滴曾窥处，有西山、青眼如故。素笺寄与，玉箫声彻，凤鸣鸾舞。",
  "poet": {
    "id": 440,
    "star": 0,
    "name": "詹玉",
    "desc": "詹玉（生卒年不详）字可大，号天游，古郢（今湖北）人。至元间历除翰林应奉、集贤学士，为桑哥党羽。桑歌败，为崔劾罢（见《元史。崔传》）。著有《天游词》一卷。主要作品有《齐天乐·送童瓮天兵后归杭》《汉宫春》《桂枝香》《多丽》《三姝媚》《渡江云》等。"
  },
  "tags": []
}