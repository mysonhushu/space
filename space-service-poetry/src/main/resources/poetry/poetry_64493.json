{
  "id": 64493,
  "star": 5,
  "name": "小重山·谁向江头遗恨浓",
  "dynasty": "宋代",
  "content": "谁向江头遗恨浓，碧波流不断，楚山重。柳烟和雨隔疏钟。黄昏后，罗幕更朦胧。<br>桃李小园空，阿谁犹笑语，拾残红？珠帘卷尽夜来风。人不见，春在绿芜中。",
  "fanyi": "<h2>注释</h2> ①芜：众草丛生之处。",
  "shangxi": "<h2>赏析</h2> 　　这首词通篇描写暮春景色，隐隐含露惜春之意，烟柳疏钟，碧波东流，风卷珠帘，桃李园空。转眼春色将尽，对此能无感触!全词清丽隽雅，委婉含蓄。",
  "poet": {
    "id": 110,
    "star": 0,
    "name": "祖可",
    "desc": "[约公元一一]俗姓苏，字正平，丹阳人，苏庠之弟。（庠为澧州人，与祖可里居不同，未知何故）生卒年均不详，约宋徽宗崇宁初前后在世。住庐山，与善权同学诗，气骨高迈有癞病，人称癞可。与陈师道、谢逸等结江西诗社。祖可著有瀑泉集十三卷，《文献通考》及东溪集传于世。吴曾称“正平工诗，其长短句尤佳。”"
  },
  "tags": [
    "婉约",
    "惜春"
  ]
}