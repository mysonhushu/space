{
  "id": 37879,
  "star": 1,
  "name": "和吴太守罢郡山村偶题二首",
  "dynasty": "唐代",
  "content": "罢郡饶山兴，村家不惜过。官情随日薄，诗思入秋多。 <br> 野兽眠低草，池禽浴动荷。眼前馀政在，不似有干戈。 <br> 快活田翁辈，常言化育时。纵饶稽岁月，犹说向孙儿。 <br> 茅屋梁和节，茶盘果带枝。相传终不忘，何必立生祠。",
  "poet": {
    "id": 291,
    "star": 0,
    "name": "杜荀鹤",
    "image": "http://img.gushiwen.org/authorImg/duxunhe.jpg",
    "desc": "杜荀鹤(846～904)，唐代诗人。字彦之，号九华山人。汉族，池州石埭（今安徽石台）人。大顺进士，以诗名，自成一家，尤长于宫词。官至翰学士知制造。大顺二年，第一人擢第，复还旧山。宣州田頵遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷，今编诗三卷。事迹见孙光宪《北梦琐言》、何光远《鉴诫录》、《旧五代史·梁书》本传、《唐诗纪事》及《唐才子传》。"
  },
  "tags": []
}