{
  "id": 16721,
  "star": 1,
  "name": "和杨三舍人晚秋与崔二舍人张秘监苗考功…因以继和",
  "dynasty": "唐代",
  "content": "瑶圃高秋会，金闺奉诏辰。朱轮天上客，白石洞中人。 <br> 珮响泉声杂，朝衣羽服亲。九重青琐闭，三秀紫芝新。 <br> 化药秦方士，偷桃汉侍臣。玉笙王子驾，辽鹤令威身。 <br> 叹逝颓波速，缄词丽曲春。重将凄恨意，苔壁问遗尘。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}