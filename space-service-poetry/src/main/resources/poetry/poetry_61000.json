{
  "id": 61000,
  "star": 2,
  "name": "水调歌头（癸卯中秋作）",
  "dynasty": "宋代",
  "content": "老年有奇事，天放两中秋。使君飞榭千尺，缥渺见麟洲。景物东徐城上，岁月北征诗里，圆缺几时休。俯仰慨今昔，惟酒可浇愁。 <br> 风露高，河汉澹，素光流。贾胡野老相庆，四海十分收。竞看姮娥金镜，争信仙人玉斧，费了一番修。衰晚笔无力，谁伴赋黄楼。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}