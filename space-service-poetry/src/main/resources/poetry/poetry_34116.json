{
  "id": 34116,
  "star": 1,
  "name": "贲中间有吴门旅泊之什蒙鲁望垂和更作一章以伸酬谢",
  "dynasty": "唐代",
  "content": "偶发陶匏响，皆蒙组绣文。清秋将落帽，子夏正离群。 <br> 有恨书燕雁，无聊赋郢云。遍看心自醉，不是酒能醺。",
  "poet": {
    "id": 2061,
    "star": 0,
    "name": "张贲",
    "desc": "张贲[唐]（约公元八六七年前后在世），字润卿，南阳人。生卒年均不详，约唐懿宗咸通中前后在世。登大中进士第。尝隐于茅山。后寓吴中，与皮日休、陆龟蒙游。唐末，为广文博士。贲所作诗，今存十六首。（见全唐诗）"
  },
  "tags": []
}