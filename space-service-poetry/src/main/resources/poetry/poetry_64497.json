{
  "id": 64497,
  "star": 1,
  "name": "花心动",
  "dynasty": "宋代",
  "content": "偏忆江南，有尘表丰神，世外标格。低傍小桥，斜出疏篱，似向陇头曾识。暗香孤韵冰雪里，初不怕、春寒要勒。问桃杏贤瞒，怎生向前争得。 <br> 省共萧娘笑摘。玉纤映琼枝，照人一色。澹粉晕酥，多少工夫，到得寿阳宫额。再三留待东君看，管都将、别花不惜。但只恐、南楼又三弄笛。",
  "poet": {
    "id": 0,
    "star": 0,
    "name": "刘焘"
  },
  "tags": []
}