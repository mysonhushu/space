{
  "id": 16959,
  "star": 1,
  "name": "奉和李相公早朝于中书候传点偶书所怀奉呈门…中书相公",
  "dynasty": "唐代",
  "content": "五更钟漏歇，千门扃钥开。紫宸残月下，黄道晓光来。 <br> 辨色趋中禁，分班列上台。祥烟初缭绕，威凤正裴回。 <br> 斧藻归全德，轮辕适众材。化成风偃草，道合鼎调梅。 <br> 渥命随三接，皇恩畅九垓。嘉言造膝去，喜气沃心回。 <br> 东阁延多士，南山赋有台。阳春那敢和，空此咏康哉。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}