{
  "id": 68365,
  "star": 1,
  "name": "霓裳中序第一",
  "dynasty": "宋代",
  "content": "愁云翠万叠。露柳残蝉空抱叶。帘卷流苏宝结。乍庭户嫩凉，阑干微月。玉纤胜雪。委素纨、尘锁香箧。思前事、莺期燕约，寂寞向谁说。 <br> 悲切。漏签声咽。渐寒灺、兰缸未灭。良宵长是闲别。恨酒凝红绡，纷涴瑶玦。镜盟鸾影缺。吹笛西风数阕。无言久，和衣成梦，睡损缕金喋。",
  "poet": {
    "id": 2809,
    "star": 0,
    "name": "应法孙",
    "desc": "应法孙，字尧成，号芝室。"
  },
  "tags": []
}