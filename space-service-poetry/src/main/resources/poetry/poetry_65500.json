{
  "id": 65500,
  "star": 1,
  "name": "醉蓬莱",
  "dynasty": "宋代",
  "content": "望金华真界，宝婺星垣，瑞符玄动。羽葆来游，有八鸾环拥。日在龙房，下弦平月，见崧岳生申。天上三奇，人间五福，一齐景宠。 <br> 骞树七台，紫微金简，授箓延年，大椿腾颂。玉液称觞，引长生歌送。彩雾笼云，舞香花萼，降蕊珠仙众。太史多才，功成异日，鸣箫双凤。",
  "poet": {
    "id": 544,
    "star": 0,
    "name": "仲殊",
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。"
  },
  "tags": []
}