{
  "id": 68177,
  "star": 2,
  "name": "击梧桐（别西湖社友）",
  "dynasty": "宋代",
  "content": "枫叶浓於染。秋正老、江上征衫寒浅。又是秦鸿过，霁烟外，写出离愁几点。年来岁去，朝生暮落，人似吴潮展转。怕听阳关曲，奈短笛唤起，天涯清远。 <br> 双屐行春，扁舟啸晚。忆昔鸥湖莺苑。鹤帐梅花屋，霜月後、记把山扉牢掩。惆怅明朝何处，故人相望，但碧云半敛。定苏堤、重来时候，芳草如翦。",
  "poet": {
    "id": 2573,
    "star": 0,
    "name": "李珏",
    "desc": "（南宋）淳熙（一一七四―一一八九）间画院待诏，从训子。道释、人物及花鸟，能世其业。《图绘宝鉴》、《画史会要》"
  },
  "tags": []
}