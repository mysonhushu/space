{
  "id": 64888,
  "star": 2,
  "name": "满庭芳",
  "dynasty": "宋代",
  "content": "团菊苞金，丛兰减翠，画成秋暮风烟。使君归去，千里倍潸然。两度朱幡雁水，全胜得、陶侃当年。如何见，一时盛事，都在送行篇。 <br> 愁烦。梳洗濑，寻思陪宴，把月湖边。有多少、风流往事萦牵。闻道霓旌羽驾，看看是、玉局神仙。应相许，冲云破雾，一到洞中天。",
  "poet": {
    "id": 2408,
    "star": 0,
    "name": "僧儿",
    "desc": "僧儿，生卒年不详，宋代广汉（今四川梓潼县）营官妓，秀外慧中，善填词。据《苕溪渔隐丛话》后集卷四十载：僧儿为广汉营官妓，有姓戴者两做汉守，甚宠之。后戴太守去成都玉局观作词官，临别，僧儿作《满庭芳》见意。今存词一首。"
  },
  "tags": []
}