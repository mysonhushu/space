{
  "id": 70659,
  "star": 1,
  "name": "【双调】锦上花　春游",
  "dynasty": "元代",
  "content": "燕语莺啼，和风迟日。郊外踏青，禁烟寒食。拜扫人家，这壁共那壁。悲喜<br>交杂，哭的共笑的。坟前列子孙，冢上卧狐狸。几处荒坟，半全共半毁。几陌银<br>钱，半灰共半泥。几个相知，半人共半鬼。<br>　　【清江引】见了也泪淹衫袖湿，这的是傍州例。黄金少甚藏，白酒须当醉，<br>浇奠杀九泉无半米。<br>　　【碧玉箫】寒暑相催，日月率风疾。名利驱驰，车辄涌潮退。省可里着气力，<br>休则管里耽是非。饱暖肚皮，留取元阳真气。将一伙儿鼓笛，选一答儿清闲地。<br>　　【尾声】摆一个齐整欢筵会，做一段笑乐新杂剧。杂剧要旦末双全，筵席要<br>水陆俱备。唱道趁着这美景良辰，请几个达时务英雄辈。劝你这知已的相识，知<br>知不知在于你。",
  "poet": {
    "id": 1890,
    "star": 0,
    "name": "张碧山",
    "desc": "张碧山，名见《录鬼簿续编》。明代张禄《词林摘艳》以为元人。生平、里籍均不详。"
  },
  "tags": []
}