{
  "id": 12480,
  "star": 1,
  "name": "初晴抱琴登马退山对酒望远醉后作",
  "dynasty": "唐代",
  "content": "年长心易感，况为忧患缠。壮图迫世故，行止两茫然。 <br> 王旅方伐叛，虎臣皆被坚。鲁人著儒服，甘就南山田。 <br> 挈榼上高磴，超遥望平川。沧江大如綖，隐映入远天。 <br> 荒服何所有，山花雪中然。寒泉得日景，吐霤鸣湔湔。 <br> 举酒劝白云，唱歌慰颓年。微风度竹来，韵我号钟弦。 <br> 一弹一引满，耳热知心宣。曲终余亦酣，起舞山水前。 <br> 人生几何时，太半百忧煎。今日羁愁破，始知浊酒贤。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}