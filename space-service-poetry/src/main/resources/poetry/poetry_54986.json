{
  "id": 54986,
  "star": 1,
  "name": "瑞鹤仙",
  "dynasty": "宋代",
  "content": "柳风清昼溽。山樱晚，一树高红争熟。轻纱睡初足。悄无人、欹枕虚檐鸣玉。南园秉烛。叹流光、容易过目。送春归去，有无数弄禽，满径新竹。 <br> 闲记追欢寻胜，杏栋西厢，粉墙南曲。别长会促。成何计，奈幽独。纵湘弦难寄，韩香终在，屏山蝶梦断续。对沿阶、细草萋萋，为谁自绿。",
  "poet": {
    "id": 0,
    "star": 0,
    "name": "毛幵"
  },
  "tags": []
}