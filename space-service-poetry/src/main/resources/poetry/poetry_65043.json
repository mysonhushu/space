{
  "id": 65043,
  "star": 2,
  "name": "绛都春（清明）",
  "dynasty": "宋代",
  "content": "和风乍扇，又还是去年，清明重到。喜见燕子，巧说千般如人道。墙头陌上青梅小。是处有、闲花芳草。偶然思想，前欢醉赏，牡丹时候。 <br> 当此三春媚景，好连宵恣乐，情怀歌酒。纵有珠珍，难买红颜长年少。从他乌兔茫茫走。更莫待、花残莺老。恁时欢笑，休把万金换了。",
  "poet": {
    "id": 0,
    "star": 0,
    "name": "刘镇"
  },
  "tags": []
}