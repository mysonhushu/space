{
  "id": 4875,
  "star": 21,
  "name": "明月",
  "dynasty": "唐代",
  "content": "三五月华流炯光，可怜怀归郢路长。逾江越汉津无梁， <br> 遥遥永夜思茫茫。昭君失宠辞上宫，蛾眉婵娟卧毡穹。 <br> 胡人琵琶弹北风，汉家音信绝南鸿。昭君此时怨画工， <br> 可怜明月光朣胧。节既秋兮天向寒，沅有漪兮湘有澜， <br> 沅湘纠合淼漫漫。洛阳才子忆长安，可怜明月复团团。 <br> 逐臣恋主心愈恪，弃妻思君情不薄。已悲芳岁徒沦落， <br> 复恐红颜坐销铄。可怜明月方照灼，向影倾身比葵藿。",
  "poet": {
    "id": 0,
    "star": 0,
    "name": "李如璧"
  },
  "tags": []
}