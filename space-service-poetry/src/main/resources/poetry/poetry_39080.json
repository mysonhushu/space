{
  "id": 39080,
  "star": 1,
  "name": "灯花",
  "dynasty": "唐代",
  "content": "点蜡烧银却胜栽，九华红艳吐玫瑰。独含冬夜寒光拆， <br> 不傍春风暖处开。难见只因能送喜，莫挑唯恐堕成灰。 <br> 贪膏附热多相误，为报飞蛾罢拂来。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}