{
  "id": 3118,
  "star": 1,
  "name": "景龙二年余自门下平章事削阶授江州员外司马…途中言志",
  "dynasty": "唐代",
  "content": "余本燕赵人，秉心愚且直。群籍备所见，孤贞每自饬。 <br> 徇禄期代耕，受任亦量力。幸逢休明时，朝野两荐推。 <br> 一朝趋金门，十载奉瑶墀。入掌迁固笔，出参枚马词。 <br> 吏部既三践，中书亦五期。进无负鼎说，退惭补衮诗。 <br> 常恐婴悔吝，不得少酬私。嗷嗷路傍子，纳谤纷无已。 <br> 上动明主疑，下贻大臣耻。毫发顾无累，冰壶邈自持。 <br> 天道何期平，幽冤终见明。始佐庐陵郡，寻牧襄阳城。 <br> 彤帏荷新宠，朱黻蒙旧荣。力薄惭任重，恩深知命轻。 <br> 饬徒留前路，行子悲且慕。犹闻长乐钟，尚辨青门树。 <br> 慈亲不忍诀，昆弟默相顾。去去勿重陈，川长日云暮。",
  "poet": {
    "id": 1362,
    "star": 0,
    "name": "崔湜",
    "desc": "崔湜（shí）（671年－713年），字澄澜，定州安喜（今河北定县）人，唐朝宰相，中书侍郎崔仁师之孙。户部尚书崔挹之子。崔湜出身于博陵崔氏安平房，进士及第，曾参与编纂《三教珠英》，先后依附于武三思、上官婉儿，由考功员外郎累迁至中书侍郎、同平章事。后因典选受贿被贬为江州司马，不久又起复为尚书左丞。唐中宗驾崩后，崔湜依附韦皇后，改任吏部侍郎。唐隆政变后，他又依附太平公主，升任同中书门下三品，并进中书令。开元元年（713年），唐玄宗铲除太平公主，崔湜被流放岭南，途中被赐死。时年四十三岁。"
  },
  "tags": []
}