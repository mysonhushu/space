{
  "id": 68748,
  "star": 1,
  "name": "木兰化（寿丈母）",
  "dynasty": "宋代",
  "content": "瑶池开宴后，问甚处、赋蟠桃。有砌底芝兰，涧边苹藻，淑德方高。闺中秀、林下气，是寻常空委蓬蒿。相映鱼轩黄绶，行膺鸾锦金罗。 <br> 自惭半子误恩多。所祝意如何。愿台星旁映，寿星齐照，乐自陶陶。芝田阆风何在，但从今、岁岁此高歌。敬上一卮为寿，神仙九酝香醪。",
  "poet": {
    "id": 0,
    "star": 0,
    "name": "程节齐"
  },
  "tags": []
}