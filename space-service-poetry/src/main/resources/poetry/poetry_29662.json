{
  "id": 29662,
  "star": 1,
  "name": "座中走笔送前萧使君",
  "dynasty": "唐代",
  "content": "笙歌惨惨咽离筵，槐柳阴阴五月天。未学苏秦荣佩印， <br> 却思平子赋归田。芙蓉欲绽溪边蕊，杨柳初迷渡口烟。 <br> 自笑无成今老大，送君垂泪郭门前。",
  "poet": {
    "id": 524,
    "star": 0,
    "name": "薛逢",
    "image": "http://img.gushiwen.org/authorImg/xuefeng.jpg",
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。"
  },
  "tags": []
}