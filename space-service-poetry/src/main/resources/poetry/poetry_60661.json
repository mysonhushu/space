{
  "id": 60661,
  "star": 33,
  "name": "解语花",
  "dynasty": "宋代",
  "content": "长空淡碧，素魄凝辉，星斗寒相射。凤楼鸳瓦。天风动，冉冉珮环高下。歌清韵雅。对好景、芳樽满把。花雾浓，灯火荧煌，笑语烘兰麝。 <br> 千斛明珠照夜。况人如图画，明艳容冶。绣巾香帕。归来路，缓逐杏鞯骄马。笙歌散也。愁万炬、绛莲分谢。更漏残，惊听西楼，吹小梅初罢。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}