{
  "id": 66802,
  "star": 2,
  "name": "括满江红",
  "dynasty": "宋代",
  "content": "太一真人，莲叶向、中流荡漾。凌万顷、风为帆席，浪为轻桨。乱舞翠绡云雾薄，卧看玉宇琉璃晃。似飘然、万斛举龙骧，随波荡。 <br> 太华顶，花十丈。飘一叶，借清赏。倩龙眠老手、为渠摹仿。鳌禁岧峣谁寓直，玉堂学士今刘向。要清宵、特地杖青藜，来相访。 <br> 东坡书林和靖诗后：吴侬生长湖山曲，呼吸湖光饮山渌。不论世外隐君子，佣奴贩妇皆冰玉。先生可是绝俗人，神清骨冷无由俗。我不识君曾梦见，瞳子了然光可烛。遗篇妙字处处有，步绕西湖看不足。诗如东野不言寒，书似西台差少肉。平生高节已难继，将死微言犹可录。自言不作封禅书，更有悲吟白头曲。我笑吴人不好事，好作祠堂傍修竹。不然配食水仙王，一盏寒泉荐秋菊。",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}