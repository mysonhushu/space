{
  "id": 67081,
  "star": 1,
  "name": "喜迁莺",
  "dynasty": "宋代",
  "content": "英声初发。记舍选齐驱，祖鞭先着。风月平分，尊罍谈旧，各已苍颜白发。屈指待拚一醉，祝生申嵩岳。怎知道，为清湘□润，暂移贤杰。 <br> 休说。予心渴，里巷争先，拟持杯阶闼。毕竟人间，赏心乐事，种种尽归缘法。拈取瑞香一瓣，爇向湘山名刹。无量寿，和一身见在，两尊菩萨。",
  "poet": {
    "id": 0,
    "star": 0,
    "name": "张□□"
  },
  "tags": []
}