{
  "id": 45562,
  "star": 1,
  "name": "题龚山人草堂",
  "dynasty": "唐代",
  "content": "世人负一美，未肯甘陆沉。独抱匡济器，能怀真隐心。 <br> 结庐迩城郭，及到云木深。灭迹慕颍阳，忘机同汉阴。 <br> 启户面白水，凭轩对苍岑。但歌考槃诗，不学梁父吟。 <br> 兹道我所适，感君齐素襟。勖哉龚夫子，勿使嚣尘侵。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}