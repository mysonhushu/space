{
  "id": 66284,
  "star": 1,
  "name": "酹江月（寿二月初二）",
  "dynasty": "宋代",
  "content": "年时今日，御双凫曾到、蓬壶方丈。元是王孙生此夕，红紫娇春成行。数曲栏干，一双蓂荚，正傍瑶阶长。风帘斜处，有时新燕来往。 <br> 犹记不住称觞，挥毫著语，更与书扁榜。转首还逢汤饼客，景物依然和畅。待赋新词，说些消息，教倩飞琼唱。南班虚席，看随丹诏东上。",
  "poet": {
    "id": 1708,
    "star": 0,
    "name": "黄人杰",
    "desc": "人杰，字叔万，生卒年均不详，南城（今属江西）人。宋朝诗人。孝宗乾道二年（一一六六）进士（清雍正《江西通志》卷五○）。有《可轩曲林》一卷（《直斋书录解题》卷二一），已佚。生平事迹亦无考。工词，著有可轩曲林一卷，《文献通考》传于世。"
  },
  "tags": []
}