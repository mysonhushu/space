{
  "id": 67040,
  "star": 5,
  "name": "西江月（寿游侍郎）",
  "dynasty": "宋代",
  "content": "某恭审某官瑞纪门弧，辉增从从。适逢八帙，共庆千秋。挂神虎之冠，未酬雅志；叶非熊之卜，会有好音。某受知最深，赞喜尤剧。康宁富寿，公其五福之具全；倬耆期颐，我则一忱而有祷。谩寄西江月调，以寿似山仙人。偿蒙薰慈，特赐采瞩，某下情宠耀之至。 <br> 雅意浯亭宽碧，何心禁路宽华。芝兰玉树侍臣家。一段洛滨图画。 <br> 庆事两年亲见，今年福寿堪夸。更从头上人添些。却是八千岁也。",
  "poet": {
    "id": 1598,
    "star": 0,
    "name": "包荣父",
    "desc": "包荣父字景仁，南宋连江人。嘉定十年（1217）进士。建阳知县，奉议郎。有词一首，被录入《全宋词》。"
  },
  "tags": []
}