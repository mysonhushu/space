{
  "id": 8575,
  "star": 1,
  "name": "军中冬燕",
  "dynasty": "唐代",
  "content": "沧海已云晏，皇恩犹念勤。式燕遍恒秩，柔远及斯人。 <br> 兹邦实大藩，伐鼓军乐陈。是时冬服成，戎士气益振。 <br> 虎竹谬朝寄，英贤降上宾。旋罄周旋礼，愧无海陆珍。 <br> 庭中丸剑阑，堂上歌吹新。光景不知晚，觥酌岂言频。 <br> 单醪昔所感，大醵况同忻。顾谓军中士，仰答何由申。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}