{
  "id": 43980,
  "star": 2,
  "name": "冬末病中作二首",
  "dynasty": "唐代",
  "content": "冬风吹草木，亦吹我病根。故人久不来，冷落如丘园。 <br> 聃龙与摩诘，吁叹非不闻。顾惟年少时，未合多忧勤。 <br> 风钟远孤枕，雪水流冻痕。空馀微妙心，期空静者论。 <br> 胸中有一物，旅拒复攻击。向下还上来，唯疑是肺石。 <br> 山童顽且小，用之复何益。教洗煮茶铛，雪团打邻壁。 <br> 宛转无好姿，裴回更何适。庭前早梅树，坐见花尽碧。 <br> 屋老多鼠窠，窗卑露山脊。近来胸中物，已似输药力。 <br> 微吟复微吟，依稀似庄舄。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}