{
  "id": 17258,
  "star": 1,
  "name": "和河南罗主簿送校书兄归江南",
  "dynasty": "唐代",
  "content": "兄弟泣殊方，天涯指故乡。断云无定处，归雁不成行。 <br> 草莽人烟少，风波水驿长。上虞亲渤澥，东楚隔潇湘。 <br> 古戍阴传火，寒芜晓带霜。海门潮滟滟，沙岸荻苍苍。 <br> 京辇辞芸阁，衡方忆草堂。知君始宁隐，还缉旧荷裳。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}