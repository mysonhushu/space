{
  "id": 64593,
  "star": 2,
  "name": "殢人娇",
  "dynasty": "宋代",
  "content": "多少胭脂，匀成点就。千枝乱、攒红堆绣。花无长好，更光阴去骤。对景忆良朋，故应招手。 <br> 曾记年时，花间把酒。枉淋浪、春衫湿透。文园今病，问远能来否。却道有，荼コ牡丹时候。",
  "poet": {
    "id": 1322,
    "star": 0,
    "name": "张扩",
    "desc": "[约公元一一二二年前后在世]字彦实，一字子微，德兴人。生卒年均不详，约宋徽宗宣和中前后在世。工诗，词采清丽。崇宁中（公元一一o四年左右）进士。授国子监簿，迁博士，调处州工曹，召为秘书省校书郎，寻充馆职。南渡后，历中书舍人。为著作郎时，秦桧赏其诗，迁擢左史，再迁而掌外制。所交如曾糙、朱翌、吕本中辈，皆一代大家。扩著有东窗集四十卷，诗十卷，《宋史艺文志》传於世。"
  },
  "tags": []
}