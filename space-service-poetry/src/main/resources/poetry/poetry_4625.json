{
  "id": 4625,
  "star": 1,
  "name": "怨歌行",
  "dynasty": "唐代",
  "content": "城南有怨妇，含情傍芳丛。自谓二八时，歌舞入汉宫。 <br> 皇恩数流眄，承幸玉堂中。绿柏黄花催夜酒， <br> 锦衣罗袂逐春风。建章西宫焕若神，燕赵美女三千人。 <br> 君王厌德不忘新，况群艳冶纷来陈。是时别君不再见， <br> 三十三春长信殿。长信重门昼掩关，清房晓帐幽且闲。 <br> 绮窗虫网氛尘色，文轩莺对桃李颜。天王贵宫不贮老， <br> 浩然含泪今来还。自怜春色转晚暮，试逐佳游芳草路。 <br> 小腰丽女夺人奇，金鞍少年曾不顾。 <br> 归来谁为夫，请谢西家妇，莫辞先醉解罗襦。",
  "poet": {
    "id": 3038,
    "star": 0,
    "name": "吴少微",
    "image": "http://img.gushiwen.org/authorImg/wushaowei.jpg",
    "desc": "唐代文学家。新安（今安徽黄山休宁）人。字仲材，号遂谷。生于唐高宗龙朔三年（663年）癸亥八月十三日，卒于明皇天宝八年（750年），与夫人朱氏合葬休宁石叶山（后改名凤凰山）。神龙二年(706)三月，加谟去世，病中少微，闻讯大恸，赋诗哀惮，不久亦卒。与加谟、谷倚，皆以文词著称，誉为“北京三杰”。少微所作《崇福寺钟铭》，尤为时人所推重。著录有集十卷，已散佚。《全唐文》收录其《为并州长史张仁亶进九鼎铭表》等六篇文。《全唐诗》收录其《哭富加谟》、《长门怨》、《古意》等诗六首。"
  },
  "tags": []
}