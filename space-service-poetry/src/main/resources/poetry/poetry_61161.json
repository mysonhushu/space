{
  "id": 61161,
  "star": 1,
  "name": "贺新郎（四用缕字韵为王实之寿）",
  "dynasty": "宋代",
  "content": "万字如针缕。忆王郎、丹墀大对，气为文主。贵近旁观俱失色，仰止如天圣度。笑杜牧、成名居五。晚面清光犹苦谏，似封人、恳切言君母。谪尘世，错行路。 <br> 当时宜和薰风句。又那知、青云一跌，被才名误。输与灵和殿前柳，柔软随风学舞。怪两鸟、新来停语。不是先生高索价，问何时、宰相先生许。举杯祝，莫倾柱。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}