{
  "id": 67354,
  "star": 2,
  "name": "风入松",
  "dynasty": "宋代",
  "content": "断芜幽树际烟平。山外又山青。天南海北知何极，年年是、匹马孤征。看尽好花成子，暗惊新笋抽林。 <br> 岁华情事苦相寻。弱雪鬓毛侵。十千斗酒悠悠醉，斜河界、白日云心。孤鹤尽边天阔，清猿咽处山深。",
  "poet": {
    "id": 1040,
    "star": 0,
    "name": "利登",
    "desc": "利登（生卒年不详）字履道，号碧涧，南城（今属江西）人，一说金川（今属四川）人。"
  },
  "tags": []
}