{
  "id": 51612,
  "star": 1,
  "name": "最高楼（散后）",
  "dynasty": "宋代",
  "content": "微雨过，深院芰荷中。香冉冉，绣重重。玉人共倚阑干角，月华犹在小池东。入人怀，吹鬓影，可怜风。 <br> 分散去、轻如云与梦，剩下了、许多风与月，侵枕簟，冷帘栊。副能小睡还惊觉，略成轻醉早醒忪。仗行云，将此恨，到眉峰。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}