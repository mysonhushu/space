{
  "id": 66999,
  "star": 1,
  "name": "沁园春（寿朱漕·正月初八）",
  "dynasty": "宋代",
  "content": "斗柄御寅，序启苍涂，气转洪钧。正乾坤交泰，圣贤相遇，风生虎啸，雾滃龙兴。华渚流虹，璇枢绕电，期迈三朝嵩降申。真希有，庆吾皇万岁，重臣千春。 <br> 枫震宠数来频。绾叠组累累辉楚城。看袍将赐锦，带仍佩玉，十行丹诏，单骑红尘。入赞中兴，泰阶上宰，寿域八荒歌太平。运化笔，管烘□桃李，又一番新。",
  "poet": {
    "id": 0,
    "star": 0,
    "name": "赵福元"
  },
  "tags": []
}