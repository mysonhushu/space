{
  "id": 68094,
  "star": 1,
  "name": "水龙吟（春晚）",
  "dynasty": "宋代",
  "content": "日迟风软花香，因人天气情怀懒。牡丹谢了，酴醿开後，红稀绿暗。慵下妆楼，倦吟鸾镜，粉轻脂淡。叹韶华迤逦，将春归去，沈思处、空肠断。 <br> 长是愁蛾不展。话春心、只凭双燕。良辰美景，可堪虚负，登临心眼。雁杳鱼沈，信音难托，水遥山远。但无言，倚遍阑干十二，对芳天晚。",
  "poet": {
    "id": 323,
    "star": 0,
    "name": "张绍文",
    "desc": "张绍文（生卒年不详）字庶成，润州（今江苏镇江）人。张榘之子。《江湖后集》卷一四载其词四首。"
  },
  "tags": []
}