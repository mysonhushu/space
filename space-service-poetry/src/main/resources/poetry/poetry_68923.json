{
  "id": 68923,
  "star": 1,
  "name": "贺新郎（端午和前韵）",
  "dynasty": "宋代",
  "content": "庭外潇潇雨。对空山、再度端阳，悄无情绪。旧日文君今瘦损，寻旧曲、不成腔谱。更不周郎回顾。尚喜庭萱春未老，捧蒲觞、细细歌金缕。儿女醉，笑还语。 <br> 醉余更作婆娑舞。又谁知、灵均心事，菊英兰露。最苦当年哀郢意，因甚夫君未许。却枉使、蛾眉见妒。在再章台才十载，笑关河、失报应旁午。愁读到，楚辞句。",
  "poet": {
    "id": 0,
    "star": 0,
    "name": "勿翁"
  },
  "tags": []
}