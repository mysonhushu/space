{
  "id": 60678,
  "star": 1,
  "name": "三部乐",
  "dynasty": "宋代",
  "content": "帘卷窗明，听杜宇乍啼，漏声初绝。乱云收尽，天际□留残月。奈相送、行客将归，怅去程渐促，霁色催发。断魂别浦，自上孤舟如叶。 <br> 悠悠音信易隔。纵怨怀恨语，到见时难说。堪嗟水流急景，霜飞华发。想家山、路穷望睫。空倚仗、魂亲梦切。不似嫩朵，犹能替、离绪千结。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}