{
  "id": 66319,
  "star": 1,
  "name": "沁园春（寿晁帅七十）",
  "dynasty": "宋代",
  "content": "画戟如霜，绮疏如水，篆香渐微。向莺花多处，青山衮衮，鹭凫散后，落屑霏霏。曾是鸾台金马客，一场梦觉来人事非。多少话，付无心云叶，自在闲飞。 <br> 想看燕鸿易感，□几度春往秋又归。见黄馀露点，东坡菊赋，清传雪片，处士梅诗。向此年年开寿斝，算今古人生七十稀。歌啸外，作皇朝遗老，名字辉辉。",
  "poet": {
    "id": 47,
    "star": 0,
    "name": "刘光祖",
    "desc": "刘光祖[公元一一四二年至一二二二年]字德修，简州阳安人。生于宋高宗绍兴十二年，卒于宁宗嘉定十五年，年八十一岁，登进士第。除剑南东川节度推官。淳熙五年，（公元一一七八年）召对，论恢复事，除太学正。光宗时，为侍御史，极论道学所系。徙太府少卿，求去不已，除直秘阁潼川运判。后官至显谟阁直学士。卒，谥文节。光祖著有后溪集十卷，《宋史本传》传于世。"
  },
  "tags": []
}