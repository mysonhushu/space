{
  "id": 68759,
  "star": 1,
  "name": "八声甘州（吴编修解任）",
  "dynasty": "宋代",
  "content": "系酒船、夜入古江楼，浑莫辨西东。叹从前眼底，一丁不识，四海曾空。老去休休莫莫，谁识旧元龙。尚解被襟去，赋大王雄。 <br> 回首演仙高处，问赤松无恙，舍子何从。便不然学稼，犹有相牛翁。小婆娑、东家故舍，也著侬、四下二之中。芗州外，溪风山月，鸥鹭盟同。",
  "poet": {
    "id": 0,
    "star": 0,
    "name": "吴编修"
  },
  "tags": []
}