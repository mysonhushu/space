{
  "id": 59804,
  "star": 1,
  "name": "酹江月",
  "dynasty": "宋代",
  "content": "民无札瘥，岁无荒饥。冬既寒而雪，春方交而雨。邦民德之，乃因民所欲而尊其知。正月之望，张灯公廨，以旁施于亭也，令民游观无禁。前乎此也，阴云XXXX暧，连日不开。膏火既举，霾云扫青，万象轩豁。城之中边，士女阗咽，以游以嬉，以歌以舞。穹壤之间，同一和气，官民之际，同一至乐，穆乎休哉。属吏徐鹿卿偶得周旋其间，思有以写父老之所欲言而不能言者以为公寿。顾其词语浅薄，不足发越，乃杂取东坡先生上元诸诗隐括成《酹江月》一阕，与邦民共歌之 <br> 雪销平野，正云开天宇，灯辉花市。明灭吐吞无尽藏，巧斗飞桥激水。铁马乡冰，牙旗穿夜，箫鼓声歌沸。丰年欢笑，酿成千里和气。 <br> 相欢交□游嬉，卖薪买酒，歌舞升平里。记得前年随玉辇，吹下天香扑鼻。璧月腾辉，仙球稳缒，归有传柑遗。来年此夜，通明仍许归侍。",
  "poet": {
    "id": 2556,
    "star": 0,
    "name": "徐鹿卿",
    "image": "http://img.gushiwen.org/authorImg/xuluqing.jpg",
    "desc": "徐鹿卿（1170—1249），字德夫，号泉谷，隆兴丰城（今江西省丰城市白土镇后泉村）人。南宋文学家、藏书家。徐鹿卿生于宋孝宗乾道六年，卒于理宗淳祐九年，年八十岁。博通经史，以文学著名乡里。嘉定十六年，（公元一二二三年）廷试进士，调安南军学教授，复申理义之学。入为枢密院编修官。时刘克庄、王迈、方大琮皆因事被黜，他作诗赠之，并为弹劾。太学诸生作四贤诗美之。累官吏部侍郎，提举鸿禧观致仕。及卒，谥清正。鹿卿著有泉谷文集及奏议、讲议等，《宋史本传》传于世。"
  },
  "tags": []
}