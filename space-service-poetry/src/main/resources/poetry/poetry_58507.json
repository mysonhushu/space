{
  "id": 58507,
  "star": 1,
  "name": "满江红",
  "dynasty": "宋代",
  "content": "斜日镕金，三万顷、棹歌齐举。风不动、采苹双桨，翠鬟相语。月殿欲浮蟾兔魄，海神不放鱼龙舞。到今宵、秋气十分清，无今古。 <br> 君试唤，扁舟侣。来伴我，潇湘渚。共夷犹春浪，笑歌秋浦。霸越独高身退后，尘缨未濯人谁许。叹酒杯、不到子陵台，刘伶土。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}