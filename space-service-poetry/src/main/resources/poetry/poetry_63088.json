{
  "id": 63088,
  "star": 1,
  "name": "贺新郎（寿洪云岩）",
  "dynasty": "宋代",
  "content": "云拥油幢碧。眷蓬莱、宿缘一纪，竟须公出。上界清高仙地位，耿耿为民还切。此自是、平生愿力。雨后新飙凉如濯，喜湖山、千里皆生色。便乘此，问阊阖。殷勤好与摩铜狄。 <br> 炯精神、依然未老，鹤标龟息。造物生贤非无意，偏近中元时节。试记取、平园莱国。况有盘洲当家样，酉年秋、拾级升枢极。继盛事，看今日。",
  "poet": {
    "id": 0,
    "star": 0,
    "name": "牟巘"
  },
  "tags": []
}