{
  "id": 68104,
  "star": 1,
  "name": "浣溪纱（桂）",
  "dynasty": "宋代",
  "content": "绿玉枝头一粟黄。碧纱帐里梦魂香。晓风和月步新凉。 <br> 吟倚画栏怀李贺，笑持玉斧恨吴刚。素娥不嫁为谁妆。",
  "poet": {
    "id": 1758,
    "star": 0,
    "name": "毛珝",
    "desc": "毛珝，字元白，号吾竹，三衢（令浙江衢州）人。有诗名于端平年间，著有《吾竹小稿》一卷，李龚为之作序，比之为唐诗人沈千运，约略可知其人生平风貌。事见宋·李龚《吾竹小稿序》。"
  },
  "tags": []
}