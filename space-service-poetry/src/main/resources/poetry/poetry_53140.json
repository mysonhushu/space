{
  "id": 53140,
  "star": 1,
  "name": "木兰花慢（重阳）",
  "dynasty": "宋代",
  "content": "对金商暮节，此时客、意难忘。正卉木雕零，蛩螀韵切，宾雁南翔。东篱有黄蕊绽，是幽人、最爱折浮觞。须信凌霜可赏，任他落帽清狂。 <br> 茫茫。去国三年，行万里、过重阳。奈眷恋庭闱，矜怜幼稚，堕泪回肠。凭栏处空引领，望江南、不见转凄凉。羁旅登高易感，况于留滞殊方。",
  "poet": {
    "id": 219,
    "star": 0,
    "name": "洪皓",
    "image": "http://img.gushiwen.org/authorImg/honghao.jpg",
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。"
  },
  "tags": []
}