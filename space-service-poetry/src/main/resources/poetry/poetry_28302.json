{
  "id": 28302,
  "star": 1,
  "name": "送岭南卢判官罢职归华阴山居",
  "dynasty": "唐代",
  "content": "曾事刘琨雁塞空，十年书剑任飘蓬。东堂旧屈移山志， <br> 南国新留煮海功。还挂一帆青海上，更开三径碧莲中。 <br> 关西旧友如相问，已许沧浪伴钓翁。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}