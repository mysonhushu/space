{
  "id": 32578,
  "star": 1,
  "name": "夜坐有怀",
  "dynasty": "唐代",
  "content": "悄悄月出树，东南若微霜。愁人不成寐，五月夜亦长。 <br> 佳期杳天末，骨肉不在旁。年华且有恨，厥体难久康。 <br> 人言力耕者，岁旱亦有粮。吾道固如此，安得苦伥伥。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}