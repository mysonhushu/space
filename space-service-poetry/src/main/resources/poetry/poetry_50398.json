{
  "id": 50398,
  "star": 1,
  "name": "蝶恋花",
  "dynasty": "宋代",
  "content": "因授之以贻崔氏，自是复容之。朝隐而出，暮隐而入，同安于曩所谓西厢者，几一月矣。张生将之长安，先以情谕之。崔氏宛无难词，然愁怨之容动人矣。欲行之再夕，不复可见，而张生遂西。奉劳歌伴，再和前声。商调十二首之七 <br> 一梦行云还暂阻。尽把深诚，缀作新诗句。幸有青鸾堪密付。良宵从此无虚度。 <br> 两意相欢朝又暮。争奈郎鞭，暂指长安路。最是动人愁怨处。离情盈抱终无语。",
  "poet": {
    "id": 0,
    "star": 0,
    "name": "赵令"
  },
  "tags": []
}