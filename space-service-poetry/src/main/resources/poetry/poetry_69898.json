{
  "id": 69898,
  "star": 1,
  "name": "【仙吕】八声甘州_春闺梦好，",
  "dynasty": "元代",
  "content": "春闺梦好，奈觉来心情，向人难学。锦屏斜靠，尚离魂脉脉难招。游丝万丈天外飞，落絮千团风里飘。似恁这般愁，着甚相熬。<br>【六幺遍】自春来到春衰老，帘垂白昼，门掩清宵。闲庭杳杳，空堂悄悄，此情除是春知道。寂寥，唾窗纱缕两三条。<br>【后庭花熬】无心绣作，空闲却金剪刀。眉蹙吴山翠，眼横秋水娇。正心焦，梅香低报，报道晚妆楼外月儿高。",
  "poet": {
    "id": 3115,
    "star": 0,
    "name": "王修甫",
    "desc": "王修甫 ，东平（今属山东省）人。约生于金末，卒于元世祖至元十年（1273年）。一生漫游齐、梁、燕、卫之间，能诗善词，与王恽相交善。恽称其“樊川风调锦囊诗”，“望君冠盖凤凰池”。《秋涧集》卷七十四有《水调歌头》《送王修甫东还》词，卷十四有《赠王修甫》、卷十六有《挽王修甫》诗。"
  },
  "tags": []
}