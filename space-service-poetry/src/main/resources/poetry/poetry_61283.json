{
  "id": 61283,
  "star": 2,
  "name": "贺新郎（次玉林感时韵）",
  "dynasty": "宋代",
  "content": "知彼须知此。问筹边、攻守规模，云何则是。景色＿＿犹日暮，壮士无由吐气。又安得、将如廉李。燕坐江沱甘自蹙，笑腐儒、枉楦朝家紫。用与舍，徒为耳。 <br> 黄芦白苇迷千里。叹长淮、篱落空疏，仅余残垒。读父兵书宁足恃，击楫谁盟江水。有识者、知其庸矣。多少英雄沈草野，岂堂堂、吾国无君子。起诸葛，总戎事。",
  "poet": {
    "id": 1742,
    "star": 0,
    "name": "冯取洽",
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。"
  },
  "tags": []
}