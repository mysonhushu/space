{
  "id": 61765,
  "star": 1,
  "name": "醉蓬莱（寿别制垣）",
  "dynasty": "宋代",
  "content": "问江东父老，十数年来，谁为安石。万里鲸波，一柱独山立。汉橐班高，郢斤名重，喜动旌旗色。虎踞龙盘，有人于此，千载犹昔。 <br> 好是元戎，护寒旧手，到处人传，争道公别。办取风樯，指顾定南北。只恐为霖，玉麟堂小，留不住台席。一片仁心，寿身寿国，与同箕翼。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}