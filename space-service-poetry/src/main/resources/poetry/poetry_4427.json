{
  "id": 4427,
  "star": 5,
  "name": "奉和圣制太行山中言志应制",
  "dynasty": "唐代",
  "content": "六龙鸣玉銮，九折步云端。河络南浮近，山经北上难。 <br> 羽仪映松雪，戈甲带春寒。百谷晨笳动，千岩晓仗攒。 <br> 皇心感韶节，敷藻念人安。既立省方馆，复建礼神坛。 <br> 扈跸参天老，承荣忝夏官。长勤百年意，思见一胜残。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}