{
  "id": 67871,
  "star": 1,
  "name": "贺新郎（寿中书舍人）",
  "dynasty": "宋代",
  "content": "突屼金仙屋。素秋沈、长空霁雨，万山如浴。惊破元戎呼小队，来看飞泉喷玉。正晚谷，清镜圆熟。还是紫微初度至，对禅关，自奏长生曲。留杖屦，倚松竹。 <br> 汉中念远眉休蹙。问擎天拄地个，事只今谁独。看领召环回鹢首，笑把江神要束。任碾破，澄波新绿。去了中兴台辅叶，挂貂蝉莫受风埃触。归绿野，种瑶簌。",
  "poet": {
    "id": 0,
    "star": 0,
    "name": "郑元秀"
  },
  "tags": []
}