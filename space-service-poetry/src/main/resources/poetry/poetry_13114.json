{
  "id": 13114,
  "star": 1,
  "name": "河中晚霁",
  "dynasty": "唐代",
  "content": "湖广舟自轻，江天欲澄霁。是时清楚望，气色犹霾曀。 <br> 踟蹰金霞白，波上日初丽。烟红落镜中，树木生天际。 <br> 杳杳涯欲斑，濛濛云复闭。言垂星汉明，又睹寰瀛势。 <br> 微兴从此惬，悠然不知岁。试歌沧浪清，遂觉乾坤细。 <br> 肯念客衣薄，将期永投袂。迟回渔父间，一雁声嘹唳。",
  "poet": {
    "id": 2612,
    "star": 0,
    "name": "韦建",
    "desc": "唐代诗人。生卒年不详，字正封，一字士经，京兆（今陕西西安）人。天宝末任河南令，与萧颖士交厚。贞元初，官太子詹事。五年，授秘书监致仕。《全唐诗》存诗二首。"
  },
  "tags": []
}