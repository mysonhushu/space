{
  "id": 46978,
  "star": 1,
  "name": "储潭庙（大历三年戊申岁）",
  "dynasty": "唐代",
  "content": "江水上源急如箭，潭北转急令目眩。中间十里澄漫漫， <br> 龙蛇若见若不见。老农老圃望天语，储潭之神可致雨。 <br> 质明斋服躬往奠，牢醴丰洁精诚举。女巫纷纷堂下儛， <br> 色似授兮意似与。云在山兮风在林，风云忽起潭更深。 <br> 气霾祠宇连江阴，朝日不复照翠岑。回溪口兮棹清流， <br> 好风带雨送到州。吏人雨立喜再拜，神兮灵兮如献酬。 <br> 城上楼兮危架空，登四望兮暗濛濛。不知兮千万里， <br> 惠泽愿兮与之同。我有言兮报匪徐，车骑复往礼如初。 <br> 高垣墉兮大其门，洒扫丹雘壮神居。使过庙者之加敬， <br> 酒食货财而有馀。神兮灵，神兮灵。匪享慢，享克诚。",
  "poet": {
    "id": 2044,
    "star": 0,
    "name": "裴谞",
    "desc": "裴谞（719—793）字士明，闻喜人，裴宽之子。裴婿明经及第后．初仕河南参军事，累迁京兆仓曹参军，由于虢王李巨的表荐，又调为襄、邓营田判官，他为人清明豁达，举止潇洒。 天宝十四载(755年)，安禄山攻陷东都洛阳。"
  },
  "tags": []
}