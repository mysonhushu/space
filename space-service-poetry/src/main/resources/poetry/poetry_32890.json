{
  "id": 32890,
  "star": 2,
  "name": "春风扇微和",
  "dynasty": "唐代",
  "content": "丽日催迟景，和风扇早春。暖浮丹凤阙，韶媚黑龙津。 <br> 澹荡迎仙杖，霏微送画轮。绿摇宫柳散，红待禁花新。 <br> 舞席潜回雪，歌筵暗起尘。幸当阳候律，一顾及佳晨。",
  "poet": {
    "id": 2125,
    "star": 0,
    "name": "公乘亿",
    "desc": "生卒年不详。字寿仙(一作寿山)，魏州(今河北大名)人。出身贫寒，近三十举而未第。曾大病，乡人误传已死。其妻赴京迎丧，相遇于途中，相持痛哭。旋于懿宗咸通十二年(871)登进士第。僖宗乾符四年(877)，在万年县尉任，为京兆尹崔淯差为京兆府试官。后魏博节度使乐彦祯辟为从事，加授监察御史衔。昭宗时，又为魏博节度使罗弘信从事。"
  },
  "tags": []
}