{
  "id": 32718,
  "star": 1,
  "name": "郡楼望九华歌",
  "dynasty": "唐代",
  "content": "楼上坐见九子峰，翠云赤日光溶溶。有时朝昏变疏密， <br> 八峰和烟一峰出。有时风卷天雨晴，聚立连连如弟兄。 <br> 阳乌生子偶成数，丹凤养雏同此名。日日遥看机已静， <br> 未离尘躅思真境。子明龙驾腾九垓，陵阳相对空崔嵬。 <br> 玉浆瑶草不可见，自有神仙风马来。",
  "poet": {
    "id": 0,
    "star": 0,
    "name": "霍总"
  },
  "tags": []
}