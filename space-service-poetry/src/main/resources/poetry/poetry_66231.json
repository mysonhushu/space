{
  "id": 66231,
  "star": 1,
  "name": "锦堂春（寿许宰）",
  "dynasty": "宋代",
  "content": "梅要疏开，雪教迟下，怕他寒入江天。有月桥仙客，相伴婵娟。巷陌升平气象，一时都在鸣弦。望东家锦里，雁到云边。书到云边。 <br> 尊前翠眉环唱，道新腔字稳，花折声圆。此去凤池游戏，碧波添插金莲。看长生叶上，龟寿千年。人寿千年。",
  "poet": {
    "id": 2951,
    "star": 0,
    "name": "傅大询",
    "desc": "傅大询，字公谋，宋朝分宜（今属江西）人。分宜有铃岗，因以自号。与许及之（孝宗淳熙七年知分宜县）同时，许《涉斋集》卷七有 《谢傅公谋贺雪》 。"
  },
  "tags": []
}