{
  "id": 68652,
  "star": 1,
  "name": "桂枝香（天柱山房拟赋蟹）",
  "dynasty": "宋代",
  "content": "收帆渡口。认远岸夜篝，松炬如昼。还见沙痕雪涨水纹霜后。秦宫梦到无肠断，望明河、月斜疏柳。琐窗相对，茶边犹记，眼波频溜。 <br> 渐嫩菊、初篘绿酒。叹风味尊前，潇洒如旧。几度金橙香雾，玉盘纤物。清悉小醉凄凉里，拚今生、容易消瘦。草心春浅，年年相忆，看灯时候。",
  "poet": {
    "id": 0,
    "star": 0,
    "name": "唐艺孙"
  },
  "tags": []
}