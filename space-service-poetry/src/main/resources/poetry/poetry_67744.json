{
  "id": 67744,
  "star": 1,
  "name": "满江红（和江亮采）",
  "dynasty": "宋代",
  "content": "甚矣吾衰，徒是苦、饥肠为孽。嗟寸禄、区区留恋，形疲心竭。江海一生真可羡，尘埃永昼何堪说。似钝刀、终岁＿空山，宁无缺。 <br> 拚放浪，休豪杰。秋水涨，归期决。尽凫长鹤短，任渠分别。芒＿夜寻溪上酒，葛巾晓挂松间月。向丹霄、传语旧交游，慵非拙。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}