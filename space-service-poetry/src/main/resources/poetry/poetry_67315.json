{
  "id": 67315,
  "star": 1,
  "name": "水调歌头（同黄主簿登清风峡刘状元读书岩）",
  "dynasty": "宋代",
  "content": "解变西昆体，一赋冠群英。清风峡畔，至今堂以读书名。富贵轻于尘土，孝义重于山岳，惜不大其成。陵谷纵迁改，草木亦光荣。 <br> 与仇香，穿阮屐，试同登。石龛虽窄，可容一几短擎灯。千仞苍崖如削，四面翠屏不断，云雾镇长生。最爱岩前水，犹作诵弦声。",
  "poet": {
    "id": 33,
    "star": 0,
    "name": "章谦亨",
    "desc": "章谦亨（生卒年不详）字牧叔，，吴兴（今浙江湖州）人。绍定间，为铅山令，为政宽平，人称生佛，家置像而祀，勒石章岩，以志不忘。历官京西路提举常平茶盐。嘉熙二年（1238），除直秘阁，为浙东提刑，兼知衢州。《全宋词》辑其词九首。"
  },
  "tags": []
}