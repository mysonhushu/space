{
  "id": 63787,
  "star": 1,
  "name": "婆罗门引（四有八日谢太后庆七十）",
  "dynasty": "宋代",
  "content": "一生富贵，岂知今日有离愁。锦帆风力难收。望断燕山蓟水，万里到幽州。恨病余双眼，冷泪交流。 <br> 行年已休岁，七十又平头。梦破银屏金屋，此意悠悠。几度见青冢，虚名不足留。且把酒、细听箜篌。",
  "poet": {
    "id": 557,
    "star": 0,
    "name": "汪元量",
    "desc": "汪元量（1241～1317年后）南宋末诗人、词人、宫廷琴师。字大有，号水云，亦自号水云子、楚狂、江南倦客，钱塘（今浙江杭州）人。琳第三子。度宗时以善琴供奉宫掖。恭宗德祐二年（1276）临安陷，随三宫入燕。尝谒文天祥于狱中。元世祖至元二十五年（1288）出家为道士，获南归，次年抵钱塘。后往来江西、湖北、四川等地，终老湖山。诗多纪国亡前后事，时人比之杜甫，有“诗史”之目，有《水云集》、《湖山类稿》。"
  },
  "tags": []
}