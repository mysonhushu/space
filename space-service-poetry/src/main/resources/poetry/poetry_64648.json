{
  "id": 64648,
  "star": 1,
  "name": "江神子慢",
  "dynasty": "宋代",
  "content": "玉台挂秋月。铅素浅，梅花傅香雪。冰姿洁。金莲衬、小小凌波罗袜。雨初歇。楼外孤鸿声涟远，远山外、行人音信绝。此恨对语犹难，那堪更寄书说。教人红销翠减，觉衣宽金缕，都为轻别。太情切。销魂处、画角黄昏时节。声呜咽。落尽庭花春去也，银蟾迥、无情圆又缺。恨伊不似馀香，惹鸳鸯结。",
  "poet": {
    "id": 2860,
    "star": 0,
    "name": "田为",
    "image": "http://img.gushiwen.org/authorImg/tianwei.jpg",
    "desc": "田为（生卒年不详），字不伐，籍里无考。善琵琶，通音律。政和末，充大晟府典乐。宣和元年（1119）罢典乐，为乐令。 《全宋词》存词六首，有《芊呕集》 田为才思与万俟咏抗行，词善写人意中事，杂以俗言俚语，曲尽要妙。 尝出含三个词牌的联语“玉蝴蝶恋花心动”，天下无能对者。"
  },
  "tags": []
}