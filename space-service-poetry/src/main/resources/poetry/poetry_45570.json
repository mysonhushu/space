{
  "id": 45570,
  "star": 1,
  "name": "晚到湖口见庐山作呈诸故人",
  "dynasty": "唐代",
  "content": "夜舟达湖口，渐近庐山侧。高高标横天，隐隐何峻极。 <br> 石镜启晨晖，垆烟凝寒色。旅泊将休暇，归心已隮陟。 <br> 虚名久为累，使我辞逸域。良愿道不违，幽襟果兹得。 <br> 故人在云峤，乃复同晏息。鸿飞入青冥，虞氏罢缯弋。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}