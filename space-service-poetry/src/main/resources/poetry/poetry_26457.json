{
  "id": 26457,
  "star": 1,
  "name": "赠毛仙翁",
  "dynasty": "唐代",
  "content": "存亡去住一壶中，兄事安期弟葛洪。甲子已过千岁鹤， <br> 仪容方称十年童。心灵暗合行人数，药力潜均造化功。 <br> 终待此身无系累，武陵山下等黄公。 ",
  "poet": {
    "id": 2756,
    "star": 0,
    "name": "崔郾",
    "desc": "崔郾（768—836），字广略。举进士，平判入等，授集贤殿校书郎。三命升朝，为监察御史、刑部员外郎。资质秀伟，神情重雅，人望而爱之，终不可舍，不知者以为事高简，拘静默耳。居内忧，释服为吏部员外。奸吏不敢欺，孤寒无援者未尝留滞，铨叙之美，为时所称。再迁左司郎中。"
  },
  "tags": []
}