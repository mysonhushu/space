{
  "id": 68601,
  "star": 1,
  "name": "蝶恋花",
  "dynasty": "宋代",
  "content": "春到海棠花几信。堠馆余寒，欲雨征衣润。燕认杏梁栖未稳。特丹忽报清明近。 <br> 恨入青山连晓镜。香雪柔酥，应被春消尽。绣阖深深人半醒。烛花贴在金钗影。",
  "poet": {
    "id": 281,
    "star": 0,
    "name": "姚云文",
    "desc": "姚云文，宋末元初知名文学家，字圣瑞，号江村，江西高安人。咸淳四年进士。入元，授承直郎，抚、建两路儒学提举。有《江村遗稿》，今不传。《全宋词》存词九首。"
  },
  "tags": []
}