{
  "id": 55921,
  "star": 1,
  "name": "水调歌头",
  "dynasty": "宋代",
  "content": "次韵以谢 <br> 一雨洗烦溽，天气爽如秋。江山佳处，眼明重见旧交游。去国三千余里，俯视朝宗一水，共笑此生浮。幸我扁舟具，归欲问菟裘。 <br> 叹君才，方进用，岂容休。銮坡凤沼，情知不为蜀人留。便恐升沈各异，后日相逢无处，别语易成愁。记取平安使，时访荻花洲。",
  "poet": {
    "id": 416,
    "star": 0,
    "name": "管鉴",
    "desc": "管鉴字明仲，龙泉（今属浙江）人，徙临川（今江西抚州）。乾道九年（1173），范成大制置四川后东归，道经峡州，时管鉴为峡州守，见范成大 《吴船录》 。淳熙十三年（1186）任广东提刑，改转运判官，官至权知广州经略安抚使。词题所署干支，最迟者为甲辰生日，盖淳熙十一年（1184）。有 《养拙堂词》 一卷。"
  },
  "tags": []
}