{
  "id": 68644,
  "star": 2,
  "name": "庆宫春（谢草窗惠词卷）",
  "dynasty": "宋代",
  "content": "庭草春迟，汀苹香老，数声佩悄苍玉。年晚江空，天寒日暮，壮怀聊寄幽独。倦游多感，更西北、高楼送目。佳人不见，慷慨悲歌，夕阳乔木。 <br> 紫霞洞窅云深，袅袅余香，凤箫谁续。桃花赋在，竹枝词远，此恨年年相触。翠椾芳字，谩重省、当时顾曲。因君凝伫，依约吴山，半痕蛾绿。",
  "poet": {
    "id": 1067,
    "star": 0,
    "name": "王易简",
    "image": "http://img.gushiwen.org/authorImg/wangyijian.jpg",
    "desc": "王易简（生卒年不详）字理得，号可竹，山阴（今浙江绍兴）人。宋末登进士第，除瑞安主簿，不赴。入元，隐居不仕。易简笃于议论，多所著述，有《山中观史吟》。《乐府补题》有其咏物词四首，《绝妙好词》卷六载其词三首。"
  },
  "tags": []
}