{
  "id": 24341,
  "star": 1,
  "name": "答边信（一作代答边信同心结）",
  "dynasty": "唐代",
  "content": "征人去年戍辽水，夜得边书字盈纸。挥刀就烛裁红绮， <br> 结作同心答千里。君寄边书书莫绝，妾答同心心自结。 <br> 同心再解心不离，书字频看字愁灭。结成一夜和泪封， <br> 贮书只在怀袖中。莫如书字故难久，愿学同心长可同。",
  "poet": {
    "id": 3083,
    "star": 0,
    "name": "长孙佐辅",
    "desc": "长孙佐辅，唐，（约公元七九四年前后在世）字不详，朔方人。生卒年均不详，约唐德宗贞元中前后在世。累举进士不第，放荡不羁。弟公辅为吉州刺史，遂往依之。后终不仕。佐辅有诗集号古调集，《全唐诗》存其诗17首。"
  },
  "tags": []
}