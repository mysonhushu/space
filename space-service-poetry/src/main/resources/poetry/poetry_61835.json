{
  "id": 61835,
  "star": 3,
  "name": "念奴娇（丙午和朱希真老来可喜韵）",
  "dynasty": "宋代",
  "content": "云胡不喜。得抽脚篮中，安身局外。世路风涛都历遍，几度眉攒心碎。八尺滕床，二升粟饭，方寸恢余地。翻云覆雨，从伊造物儿戏。 <br> 不见刻木牵丝，鸡皮鹤发，弄罢寂无事。随分风光堪领略，聊放疏狂些子。刘项雌雄，跖颜修短，无彼亦无此。茅檐高卧，不知春到花底。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}