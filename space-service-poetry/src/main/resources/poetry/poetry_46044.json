{
  "id": 46044,
  "star": 1,
  "name": "与颜濬冥会诗",
  "dynasty": "唐代",
  "content": "秋草荒台响夜蛩，白杨凋尽减悲风。 <br> 彩笺曾擘欺江总，绮阁尘消玉树空。 <br> 宝阁排云称望仙，五云高艳拥朝天。 <br> 清溪犹有当时月，应照琼花绽绮筵。 <br> 素魄初圆恨翠娥，繁华浓艳竟如何。 <br> 南朝唯有长江水，依旧门前作逝波。 <br> 箫管清吟怨丽华，秋江寒月绮窗斜。 <br> 惭非后主题笺客，得见临春阁上花。",
  "poet": {
    "id": 0,
    "star": 0,
    "name": "陈宫妃嫔"
  },
  "tags": []
}