{
  "id": 68899,
  "star": 1,
  "name": "水调歌头（寿隐者·十一月初七）",
  "dynasty": "宋代",
  "content": "南极寿星现，佳气蔼庭除。谁为绛人甲子，为我一轩渠。恰喜亥成二首，还庆阳来七日，和气渐舒徐。敬为图南祝，一瓣问兴居。 <br> 傲松筠，抚龟鹤，乐蓬壶。斑衣戏舞，春满兰玉正森如。却忆杜陵老子，因羡碧山学士，茅屋换银鱼。何似温柔地，丝竹伴琴书。",
  "poet": {
    "id": 2603,
    "star": 0,
    "name": "梁大年",
    "desc": "梁大年是宋代的作家。"
  },
  "tags": []
}