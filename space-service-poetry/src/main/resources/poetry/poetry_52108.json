{
  "id": 52108,
  "star": 1,
  "name": "雪月交光",
  "dynasty": "宋代",
  "content": "正五云飞仗，缟练褰裳，乱空交舞。拂石归来，向玉阶微步。欲唤冰娥，暂凭风使，为扫氛驱雾，渐见停轮，人间未识，高空真侣。 <br> 千里无尘，地连天迥，倦客西来，路迷江树。故国烟深，想溪树何处。云鬓分行，翠眉萦曲，对夜寒尊俎。清影徘徊，端应坐有，风流能赋。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}