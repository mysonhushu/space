{
  "id": 2161,
  "star": 1,
  "name": "州城西园入斋祠社",
  "dynasty": "唐代",
  "content": "升坛预洁祀，诘早肃分司。达气风霜积，登光日色迟。 <br> 农教先八政，阳和秩四时。祈年服垂冕，告币动褰帷。 <br> 瘗地尊馀奠，人天庶有资。椒兰卒清酌，簠簋彻香萁。 <br> 折俎分归胙，充庭降受釐。方凭知礼节，况奉化雍熙。",
  "poet": {
    "id": 1881,
    "star": 0,
    "name": "陈叔达",
    "image": "http://img.gushiwen.org/authorImg/chenshuda.jpg",
    "desc": "陈叔达（？－635年），字子聪，吴兴（今浙江长兴）人，唐朝宰相，陈宣帝第十七子，陈后主异母弟。陈叔达出身于陈朝皇室，曾授侍中，封义阳王。陈亡入隋，历任内史舍人、绛郡通守，后归降唐高祖，担任丞相府主簿，封汉东郡公。唐朝建立后，陈叔达历任黄门侍郎、纳言、侍中、礼部尚书，进拜江国公。玄武门之变时曾建议唐高祖立唐太宗为太子，晚年以散职归第。贞观九年（635年），陈叔达病逝，追赠户部尚书，初谥缪，后改为忠。"
  },
  "tags": []
}