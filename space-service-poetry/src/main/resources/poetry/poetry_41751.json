{
  "id": 41751,
  "star": 1,
  "name": "倦学",
  "dynasty": "唐代",
  "content": "乐广亡来冰镜稀，宓妃嫫母混妍媸。且于雾里藏玄豹， <br> 休向窗中问碧鸡。百氏典坟空自苦，一堆萤雪竟谁知。 <br> 门前春色芳如画，好掩书斋任所之。",
  "poet": {
    "id": 2739,
    "star": 0,
    "name": "刘兼",
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。"
  },
  "tags": []
}