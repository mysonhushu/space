{
  "id": 67178,
  "star": 1,
  "name": "沁园春（寿高运使）",
  "dynasty": "宋代",
  "content": "人道耻堂，直声劲气，胜如鹤山。记殿庭叱禹，风生九陛，都亭劾冀，影摄群奸。海内英豪，如公有几，此地相逢同左官。丹青阁，望烟云缥缈，曾共凭栏。 <br> 忧时空眉端。叹西事何由圣虑宽。使蜀居诸葛，兵屯自肃，朝留一范，贼胆须寒。天欲兴唐，昴应相汉，立取勋名久远看。秋香耐，笑菊潭胡广，污简何颜。",
  "poet": {
    "id": 2920,
    "star": 0,
    "name": "赵汝腾",
    "image": "http://img.gushiwen.org/authorImg/zhaoruteng.jpg",
    "desc": "赵汝腾（？－1261年），字茂实，号庸斋。居福州（今属福建）。生年不详，卒于宋理宗景定二年。宝庆二年，（公元一二二六年）第进士。历迁籍田令。如试职馆，授秘书省正字。累官礼部尚书，兼给事中。入奏前后奸谀兴利之臣，很是切直。后官终翰林学士承旨。汝腾着有庸斋集六卷，《四库总目》传于世。宋太宗八世孙，宝庆二年（1226年）进士。历官差主管礼、兵部架阁，迁籍田令。累官权工部尚书兼权中书舍人。不久被罢免。又用为礼部尚书兼给事中。拜翰林学士。晚年号紫霞翁，景定二年（1261年）卒。谥忠靖。着有《庸斋集》六卷。"
  },
  "tags": []
}