{
  "id": 56845,
  "star": 1,
  "name": "洞仙歌（为叶梦锡总领寿）",
  "dynasty": "宋代",
  "content": "一番好景，近莺花时候。才过收灯便晴昼。正熊罴、占梦日，戏彩称觞，当此际，须信人间未有。 <br> 光华分瑞节，粉署兰台，谁出如公望郎右。气如虹，才吐凤，指掌功名，余事也，千载犹当不朽。待＿国、清边取封侯，看肘后、黄金印悬如斗。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}