{
  "id": 40657,
  "star": 1,
  "name": "金陵杂题二首",
  "dynasty": "唐代",
  "content": "王气生秦四百年，晋元东渡浪花船。正惭海内皆涂地， <br> 来保江南一片天。古树著行临远岸，暮山相亚出微烟。 <br> 千征万战英雄尽，落日牛羊食野田。 <br> 暮潮声落草光沉，贾客来帆宿岸阴。一笛月明何处酒， <br> 满城秋色几家砧。时清曾恶桓温盛，山翠长牵谢傅心。 <br> 今日到来何物在，碧烟和雨锁寒林。",
  "poet": {
    "id": 1328,
    "star": 0,
    "name": "沈彬",
    "image": "http://img.gushiwen.org/authorImg/shenbin.jpg",
    "desc": "[约公元八五三年至九五七年间在世]字子文，（五代诗话作子美。此从唐才子传）筠州高安人。生卒年均不详，约唐宣宗大中七年至周世宗显德四年间在世，年约九十岁左右。少孤，苦学。应举不策。乾符中，（公元八七七年左右）南游湖、湘，隐云阳山数年。又游岭表，约二十年，始还吴中。与僧虚中、齐己为诗友。时南唐李升镇金陵，旁罗俊逸儒宿。彬应辟，知升欲取杨氏，因献画山水诗云：“须知笔力安排定，不怕山河整顿难”。升大喜，授秘书郎。保大中，以吏部侍郎致仕。归，徙居宜春。时年八十余。李璟以旧恩召见，赐粟帛官其子。彬著有诗集一卷，《唐才子传》传于世。"
  },
  "tags": []
}