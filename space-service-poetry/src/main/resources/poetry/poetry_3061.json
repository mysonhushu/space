{
  "id": 3061,
  "star": 1,
  "name": "和姚给事寓直之作",
  "dynasty": "唐代",
  "content": "清论满朝阳，高才拜夕郎。还从避马路，来接珥貂行。 <br> 宠就黄扉日，威回白简霜。柏台迁鸟茂，兰署得人芳。 <br> 禁静钟初彻，更疏漏渐长。晓河低武库，流火度文昌。 <br> 寓直恩徽重，乘秋藻翰扬。暗投空欲报，下调不成章。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}