{
  "id": 39942,
  "star": 1,
  "name": "冬日送凉州刺史",
  "dynasty": "唐代",
  "content": "宠饯西门外，双旌出汉陵。未辞金殿日，已梦雪山灯。 <br> 地远终峰尽，天寒朔气凝。新年行已到，旧典听难胜。 <br> 吏扫盘雕影，人遮散马乘。移军驼驮角，下塞掾河冰。 <br> 猎近昆仑兽，吟招碛石僧。重输右藏实，方见左车能。 <br> 兵聚边风急，城宽夜月澄。连营烟火岭，望诏几回登。",
  "poet": {
    "id": 606,
    "star": 0,
    "name": "李洞",
    "desc": "李洞，字才江，人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。 晚唐诗人李洞有一百七十余首诗歌(残句六句)流传至今,其中涉及蜀中的诗篇约有三十首,占其创作总量的六分之一,足见蜀中经历在其诗歌创作中占有的重要地位。"
  },
  "tags": []
}