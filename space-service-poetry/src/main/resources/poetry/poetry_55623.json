{
  "id": 55623,
  "star": 3,
  "name": "念奴娇（次郢州张推韵）",
  "dynasty": "宋代",
  "content": "满城风雨近重阳，云卷天空垂幕。林表初阳光似洗，屋角呼晴双鹊。香泽方熏，烘帘初下，森森霜华薄。发妆酒暖，＿人须要同酌。 <br> 老手为拂春山，休夸京兆扫，宫眉难学。客里清欢随分有，争似还家时乐。料得厌厌，云窗深锁，宽尽黄金约。不堪重省，泪和灯烬偷落。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}