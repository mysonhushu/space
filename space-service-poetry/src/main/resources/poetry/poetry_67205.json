{
  "id": 67205,
  "star": 1,
  "name": "摸鱼儿（仲宣楼赋）",
  "dynasty": "宋代",
  "content": "倚危梯、酹春怀古，轻寒才转花信。江城望极多愁思，前事恼人方寸。湖海兴。算合付元龙，举白浇谈吻。凭高试问。问旧日王郎，依刘有地，何事赋幽愤。 <br> 沙头路，休记家山远近。宾鸿一去无信。沧波渺渺空归梦，门外北风凄紧。鸟帽整。便做得功名，难绿星星鬓。敲吟未稳。又白鹭飞来，垂杨自舞，谁与寄离恨。",
  "poet": {
    "id": 0,
    "star": 0,
    "name": "陈策"
  },
  "tags": []
}