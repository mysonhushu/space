{
  "id": 68752,
  "star": 1,
  "name": "沁园春（寿许宰二月初一）",
  "dynasty": "宋代",
  "content": "三百篇诗，三十六篇，以祈寿言。惟上天所佑，锡之君子，中心岂弟，盖有仁存。允矣我公，韦平世胄，学问于兹有本原。临民处，看精神秋彻，气宇春温。 <br> 由来淑景中分。第一日桑弧挂左门。是赋受不凡，仁而宜寿，笑渠谄子，徒费辞繁。命匪在天，算非由数，我只把公心地论。从今去，管及登槐棘，福仿乾坤。",
  "poet": {
    "id": 0,
    "star": 0,
    "name": "程节齐"
  },
  "tags": []
}