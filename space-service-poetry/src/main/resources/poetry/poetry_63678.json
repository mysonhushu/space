{
  "id": 63678,
  "star": 1,
  "name": "贺新郎（题扬州琼花观）",
  "dynasty": "宋代",
  "content": "试问司花女。是何年、培植琼葩，分来何谱。禁苑岂无新雨露，底事刚移不去，偏恋定、鹤城抔土。却怕杏花生眼觑。先廿年、和影无寻处。遗草木，悴风雨。 <br> 看花老我成迟暮。绕阑干、追忆沈吟，欲言难赋。根本已非枝叶异，谁把赝苗裨补。但认得、唐人旧句。明月楼前无水部。扣之梅、梅又全无语。询古柏，过东鲁。",
  "poet": {
    "id": 2785,
    "star": 0,
    "name": "王奕",
    "desc": "王奕（生卒年不详），字伯敬，号斗山，玉山（今属江西）人。生于南宋，入元后曾出任玉山县儒学教谕。与谢枋得等南宋遗民交往密切，诗文中不乏以遗民自居的文句，所以《宋诗纪事》将他列入书中。清乾隆年间编《四库全书》，因王奕《玉窗如庵记》末署“岁癸巳二月朔，前奉旨特补玉山儒学教谕王奕伯敬谨撰并书”，认为“癸巳为至元三十年（1293），然则奕食元禄久矣，迹其出处，与仇远、白珽相类。”（《四库全书总目》卷一六六）改题元人。代表作品有《酹江月》、《摸鱼儿》和《沁园春》等。"
  },
  "tags": []
}