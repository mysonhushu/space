{
  "id": 13187,
  "star": 1,
  "name": "题镜湖野老所居（一作马戴诗）",
  "dynasty": "唐代",
  "content": "湖里寻君去，樵风往返吹。树喧巢鸟出，路细葑田移。 <br> 沤苎成鱼网，枯根是酒卮。老年唯自适，生事任群儿。",
  "poet": {
    "id": 2575,
    "star": 0,
    "name": "秦系",
    "desc": "秦系[唐]约唐玄宗开元八年至宪宗元和五年间在世（即约公元七二o午至八一o年间在世）字公绪，越州会稽人。年八十余岁。系著有诗集一卷，《新唐书艺文志》传于世。"
  },
  "tags": []
}