{
  "id": 66509,
  "star": 1,
  "name": "满江红（灯花）",
  "dynasty": "宋代",
  "content": "暝霭黄昏，灯檠上、荧荧初炙。银焰袅、孤光分夜，寸心凝碧。留照娇颜欢笑偶，上元庆赏嬉游夕。笑聚萤、积雪与偷光，寒儒忆。 <br> 蝶眷恋，成何得。花传喜，知何日。听邻家昨夜，扣阍谁觅。焰短始知新月上，摇红孤馆因风急。恨那人、别后不成眠，时时剔。",
  "poet": {
    "id": 0,
    "star": 0,
    "name": "胡惠齐"
  },
  "tags": []
}