{
  "id": 64532,
  "star": 1,
  "name": "满庭霜（墨梅）",
  "dynasty": "宋代",
  "content": "脂泽休施，铅华不御，自然林下真风。欲窥馀韵，何处问仙踪。路压横桥夜雪，看暗淡、残月朦胧。无言处，丹青莫拟，谁寄染毫工。 <br> 遥通。尘外信，寒生墨晕，依约形容。似疏疏斜影，蘸水摇空。收入云窗雾箔，春不老、芳意无穷。梨花雨，飘零尽也，难入梦魂中。",
  "poet": {
    "id": 13,
    "star": 0,
    "name": "周纯",
    "desc": "僧，字忘机，成都华阳（今四川华阳）人。后依解潜，久留荆楚，故亦自称楚人。少为浮屠。蹈冠游京师，以诗、画为佛事，都下翕然知名，士大夫多与之游。。画家于人物必九朽一罢，谓先以土笔扑取形似数次修改，故曰九朽，继以淡墨一描而成，故曰一罢，罢者毕也。纯独不假乎此，落笔便成，而气韵生动。每谓人曰：“书、画同一关捩，善书者又岂先朽而后书邪?”有石鼎联句图传于世。《画继、后村题跋》。"
  },
  "tags": []
}