{
  "id": 54694,
  "star": 1,
  "name": "念奴娇（余年十八寓符离，临行，作此词）",
  "dynasty": "宋代",
  "content": "媚容素态，比群花、赢了风流颜色。昵枕低帏销受得，□□轻怜深惜。怎望如今，瓶沈簪折，蓦地成疏隔。□□夕雨，甚时重见踪迹。 <br> 门外暂泊兰舟，一行霜树，□一重山碧。泪眼相看争忍望，天际孤村寒驿。汴水无情，催人东去，去也添愁寂。鳞鸿方便，为人传个消息。",
  "poet": {
    "id": 69,
    "star": 0,
    "name": "曾觌",
    "desc": "曾觌（音di迪）（1109-1180） 字纯甫，汴京（今河南开封）人。绍兴中，为建王内知客。孝宗受禅，以潜邸旧人，授权知阁门事。淳熙初，除开府仪同三司，加少保、醴泉观使。趋奉宫廷，词多应制之作。其词语言婉丽，风格柔媚。代表作为《阮郎归》、《水调歌头》《西江月》《定风波》（长相思》、《采桑子》、《眼儿媚》、《忆秦娥》等，其中以《阮郎归》一词为最著名。"
  },
  "tags": []
}