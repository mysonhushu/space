{
  "id": 63885,
  "star": 1,
  "name": "贺新郎（和陈新渌观竞渡韵）",
  "dynasty": "宋代",
  "content": "绣口琅玕腹。美人兮、阳春一曲，华貂难续。唤醒荷花归棹梦，犹忆红尘迷目。只消得、乌飞兔逐。往事已随流水去，眇愁予、郁郁哀时俗。恨千缕，泪一掬。 <br> 不须青史流芳馥。也不须、荣华富贵，尊前频祝。但得山中茅屋在，莫遣鹤悲猿哭。随意种、荼薇E939躅。莼菜可羹鲈可鲙，听渔舟、晚唱清溪曲。醉又醒，唤芳醁。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}