{
  "id": 61143,
  "star": 1,
  "name": "贺新郎（寄题聂侍郎郁孤台）",
  "dynasty": "宋代",
  "content": "绝顶规危榭。跨高寒、鸟飞不过，云生其下。斤＿无声人按堵，翕＿青红变化。览城郭、山川如画。阁老凤楼修造手，笑谈间、突出凌云厦。台上景，买无价。 <br> 唾壶尘尾登临暇。似当年、滁阳太守，欧阳公也。倾倒赣江供砚滴，判断雪天月夜。更唤取、邹枚司马。铜雀凌＿歌舞散，访残砖、断甓无存者。余翰墨，被风雅。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}