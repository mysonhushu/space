{
  "id": 68685,
  "star": 1,
  "name": "沁园春",
  "dynasty": "宋代",
  "content": "又是年时，杏红欲脸，柳绿初芽。奈寻春步远，马嘶湖曲，卖花声过，人唱窗纱。暖日晴烟，轻衣罗扇，看遍王孙七宝车。谁知道，十年魂梦，风雨天涯。 <br> 休休何必伤嗟。谩赢得、青青两鬓华。且不知门外，桃花何代，不知江左，燕子谁家。世事无情，天公有意，岁岁东风岁岁花。拚一笑，且醒来杯酒，醉后杯茶。",
  "poet": {
    "id": 1477,
    "star": 0,
    "name": "王炎午",
    "image": "http://img.gushiwen.org/authorImg/wangyanwu.jpg",
    "desc": "王炎午（1252-1324）初名应梅，字鼎翁，别号梅边，江西安福舟湖（今洲湖）人。炎午出身于书香世家，自幼刻苦读书，曾从事《春秋》研究。咸淳甲戌(1274)年，补中大学上舍生。临安陷，谒文天祥，竭家产助勤王军饷，文天祥留置幕府，以母病归。文天祥被执，特作生祭文以励其死。入元，杜门却扫，肆力诗文，更其名曰炎午，名其所著曰《吾汶稿》，以示不仕异代之意。泰定元年卒，年七十三。《南宋书》、《新元史》有传。今存词一首，见《元草堂诗馀》卷下。"
  },
  "tags": []
}