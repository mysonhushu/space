{
  "id": 10365,
  "star": 1,
  "name": "行路难",
  "dynasty": "唐代",
  "content": "男儿轗轲徒搔首，入市脱衣且沽酒。行路难， <br> 权门慎勿干，平人争路相摧残。春秋四气更回换， <br> 人事何须再三叹。君不见雀为鸽，鹰为鸠， <br> 东海成田谷为岸。负薪客，归去来。龟反顾，鹤裴回， <br> 黄河岸上起尘埃。相逢未相识，何用强相猜。行路难， <br> 故山应不改，茅舍汉中在。白酒杯中聊一歌， <br> 苍蝇苍蝇奈尔何。",
  "poet": {
    "id": 2948,
    "star": 0,
    "name": "冯著",
    "desc": "冯著（生卒年不详），字不详，河间（今河北省沧州市境内）人，中唐诗人，约生于735—740年之间。韦应物为其友。曾应广州刺史李勉之邀入幕为录事，后不知所终。全唐诗收录有冯著写的诗四首。韦应物赠冯著的诗今存四首。"
  },
  "tags": []
}