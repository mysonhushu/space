{
  "id": 67310,
  "star": 1,
  "name": "摸鱼儿（过期思稼轩之居，漕留饮于秋水观，赋一词谢之）",
  "dynasty": "宋代",
  "content": "想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。 <br> 秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，主峤翠瀛语。",
  "poet": {
    "id": 33,
    "star": 0,
    "name": "章谦亨",
    "desc": "章谦亨（生卒年不详）字牧叔，，吴兴（今浙江湖州）人。绍定间，为铅山令，为政宽平，人称生佛，家置像而祀，勒石章岩，以志不忘。历官京西路提举常平茶盐。嘉熙二年（1238），除直秘阁，为浙东提刑，兼知衢州。《全宋词》辑其词九首。"
  },
  "tags": []
}