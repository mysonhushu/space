{
  "id": 59495,
  "star": 1,
  "name": "鹧鸪天（寿徐主簿）",
  "dynasty": "宋代",
  "content": "前数重阳后小春。中间十日是生辰。二年稳作栖鸾客，百里谁非贺燕人。 <br> 无一事，扰天真。年登八八愈精神。句稽宜解淹贤辙，黄发犹须上要津。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}