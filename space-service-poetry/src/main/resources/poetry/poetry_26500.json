{
  "id": 26500,
  "star": 1,
  "name": "留别薛仆射（薛平仆射出镇浙西主礼稍薄曾留诗讽之）",
  "dynasty": "唐代",
  "content": "梯山航海几崎岖，来谒金陵薛大夫。毛发竖时趋剑戟， <br> 衣冠俨处拜冰壶。诚知两轴非珠玉，深愧三缣恤旅途。 <br> 明日过江风景好，不堪回首望勾吴。",
  "poet": {
    "id": 1489,
    "star": 0,
    "name": "平曾",
    "desc": "平曾，穆宗时人。唐以府元被绌者九人，曾其一也。长庆初，同贾岛辈贬，谓之举场十恶。曾后谒李固言于蜀，幕中皆名士，曾轻忽无所畏，遂献《雪山赋》。李览，命推出。不旬日，再献《鯸鱼赋》曰：\"此鱼触物而怒，翻身上波，为乌鸢所获，奈鲂鲤笑何。\"李览之，遂不至深罪。卒以恃才傲物，没于县曹。留有诗三首！"
  },
  "tags": []
}