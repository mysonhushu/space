{
  "id": 68948,
  "star": 3,
  "name": "水调歌头",
  "dynasty": "宋代",
  "content": "汉事正犹豫，足迹正跫然。严陵老子，当时底事动天顽。曾把丝纶一掷，藐视山河九鼎，高议凛人寒。竹帛非吾事，霄汉任腾骞。 <br> 问云台，还得似，钓台巅。几年山下，使人犹识汉衣冠。寄语功名余子，今日成尘何在，百战亦多艰。一笑桐江上，来往钓名船。",
  "poet": {
    "id": 0,
    "star": 0,
    "name": "沈明叔"
  },
  "tags": []
}