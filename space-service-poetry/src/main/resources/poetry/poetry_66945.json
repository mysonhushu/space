{
  "id": 66945,
  "star": 1,
  "name": "水调歌头（上韵州方检详，时有节制之命）",
  "dynasty": "宋代",
  "content": "惨淡望京阙，慷慨梦天山。引杯中夜看剑，壮气刷幽燕。鼍鼓满天催曙，画角连云啸月，吹断戍瓶烟。犀角赤兔马，虎帐绿熊毡。 <br> 仗汉节，伸大义，伐可汗。青冥更下斧钺，赤子要君安。铁骑千君观猎，宫样十眉环座，礕礰听鸣弦。莫厌兜鍪冷，归去又貂蝉。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}