{
  "id": 5867,
  "star": 2,
  "name": "行路难",
  "dynasty": "唐代",
  "content": "君不见建章宫中金明枝，万万长条拂地垂。 <br> 二月三月花如霰，九重幽深君不见。艳彩朝含四宝宫， <br> 香风旦入朝云殿。汉家宫女春未阑，爱此芳香朝暮看。 <br> 看来看去心不忘，攀折将安镜台上。双双素手剪不成， <br> 两两红妆笑相向。建章昨夜起春风，一花飞落长信宫。 <br> 长信丽人见花泣，忆此珍树何嗟及。我昔初在昭阳时， <br> 朝攀暮折登玉墀。只言岁岁长相对，不悟今朝遥相思。",
  "poet": {
    "id": 547,
    "star": 0,
    "name": "崔颢",
    "image": "http://img.gushiwen.org/authorImg/cuihao.jpg",
    "desc": "崔颢 唐开元年间进士，官至太仆寺丞，天宝中为司勋员外郎。最为人们津津乐道的是他那首《黄鹤楼》，据说李白为之搁笔，曾有“眼前有景道不得，崔颢题诗在上头”的赞叹。《全唐诗》存其诗四十二首。"
  },
  "tags": []
}