{
  "id": 61887,
  "star": 1,
  "name": "醉蓬莱（和韵）",
  "dynasty": "宋代",
  "content": "大不逾粟许，飘散人间，直恁清烈。管领芳樽，底事不渠屑。中夜庭前，小山丛畔，韵度从来别。那更今年，留连秋色，将傍菊月。 <br> 堪羡纱窗，胆瓶斜浸，浅酌低讴，人花双洁。恼杀多情，一见一回悦。生怕朝来，梧桐过雨，把花神摧折。倩取骚人，黄香作传，笔未宜绝。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}