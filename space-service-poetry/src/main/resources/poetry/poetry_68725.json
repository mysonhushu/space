{
  "id": 68725,
  "star": 1,
  "name": "沁园春（寿春陵史君叔）",
  "dynasty": "宋代",
  "content": "五马南来。一骑东驰，诏黄已催。正寻幽择胜，闲边点检，吟风弄月，忙处徘徊。玉井莲房，碧筒酒熟，趁得长年千岁杯。杯浮处，正芒寒南极，色映三台。 <br> 明光殿北屏门，记御笔亲题名姓来。看河东召人，韩侯归觐，通班玉笋，稳上鸾台。作汉无功，继唐八叶，绿鬓依然画绣回。安排了，待秋风先看，双桂联魁。",
  "poet": {
    "id": 0,
    "star": 0,
    "name": "萧仲芮"
  },
  "tags": []
}