{
  "id": 55537,
  "star": 1,
  "name": "瑞鹤仙",
  "dynasty": "宋代",
  "content": "征鸿翻塞影。怅悲秋人老，浑无佳兴。鸣蛩问酒病。更堆积愁肠，摧残诗鬓。起寻芳径。菊羞人、依丛半隐。又岂知、虚度重阳，浪阔渺无归恨。 <br> 无定。登高人远，戏马台闲，怨歌谁听。香肩醉凭。镇常是、笑得醒。到如今何在，西风凝伫，冠也无人为正。看他们、对插茱萸，恨长怨永。",
  "poet": {
    "id": 1777,
    "star": 0,
    "name": "王千秋",
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。"
  },
  "tags": []
}