{
  "id": 66270,
  "star": 1,
  "name": "贺新郎（夏）",
  "dynasty": "宋代",
  "content": "昼永重帘卷。乍池塘、一番过雨，芰荷初展。竹引新梢半含粉，绿阴扶疏满院。过花絮、蝶稀蜂懒。窗户沉沉人不到，伴清幽、时有流莺啭。凝思久，意何限。 <br> 玉钗坠枕风鬟颤。湛虚堂、壶冰莹彻，簟波零乱。自是仙姿清无暑，月影空垂素扇。破午睡、香销馀篆。一枕湖山千里梦，正白蘋烟棹归来晚。云弄碧，楚天远。",
  "poet": {
    "id": 1525,
    "star": 0,
    "name": "赵善扛",
    "desc": "赵善扛[约公元一一七四年前后在世]字文鼎，号解林居士。有人认为赵善扛里居及生卒年均不详，而中华诗词网介绍说：绍兴十一年（1141）生。曾守蕲州及处州。淳熙年间卒。赵善扛工诗词，所作颇多。花庵词选中录存他的词十四首。"
  },
  "tags": []
}