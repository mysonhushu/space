{
  "id": 39192,
  "star": 1,
  "name": "宋二首",
  "dynasty": "唐代",
  "content": "天爵休将儋石论，一身恭俭万邦尊。赌将金带惊寰海， <br> 留得耕衣诫子孙。缔构不应饶汉祖，奸雄何足数王敦。 <br> 草中求活非吾事，岂啻横身向庙门。 <br> 百万人甘一掷输，玄穹惟与道相符。岂知紫殿新天子， <br> 只是丹徒旧啬夫。五色龙章身早见，六终鸿业数难逾。 <br> 三年未得分明梦，却为兰陵起霸图。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}