{
  "id": 66742,
  "star": 2,
  "name": "沁园春（庆杨平）",
  "dynasty": "宋代",
  "content": "襟韵何如，文雅风流，王谢辈人。问传家何物，多书插架，放怀无可，有酒盈樽。一咏一谈，悠然高致，似醉当年曲水春。还知否，壮胸中万卷，笔下千军。 <br> 门前我有佳宾。但明月、清风更此君。喜西庐息驾，心间胜日，东皇倚杖，目送行云。闻道君王，玉堂佳处，欲诏长杨奏赋孙。功名看，一枝丹桂，两树灵椿。",
  "poet": {
    "id": 1012,
    "star": 0,
    "name": "范炎",
    "desc": "范炎，字黄中，邢州唐山（今河北邢台）人，辛弃疾之婿，范邦彦孙。绍兴中，南徒润州（今镇江）。炎以恩授亲淦主簿、德安司理、知晋陵。官宣教郎，湖南运司主管。年四十，以母老弃官归养。特授朝散郎、提举华州云台观。自号闲静先生，卒于家。有诗集，今不传。"
  },
  "tags": []
}