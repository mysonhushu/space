{
  "id": 67391,
  "star": 1,
  "name": "酹江月（戏题玉林）",
  "dynasty": "宋代",
  "content": "玉林何有，有一弯莲沼，数间茅宇。断堑疏篱聊补苇，那得粉墙朱户。禾黍秋风，鸡豚晓日，活脱田家趣。客来荼罢，自挑野菜同煮。 <br> 多少甲第连云，十眉环座，人醉黄金坞。回首邯郸春梦破，雾落珠歌翠舞。得似衰翁，萧然陋巷，长作溪山主。紫芝可采，更寻岩谷深处。",
  "poet": {
    "id": 679,
    "star": 0,
    "name": "黄升",
    "desc": "黄升（生卒年不详）字叔旸，号玉林，又号花庵词客，建安（今属福建建瓯）人。不事科举，性喜吟咏。以诗受知于游九功，与魏庆之相酬唱。著有《散花庵词》，编有《绝妙词选》二十卷，分上下两部份，上部为《唐宋诸贤绝妙词选》，十卷；下部为《中兴以来绝妙词选》，十卷。附词大小传及评语，为宋人词选之善本。后人统称《花庵词选》。"
  },
  "tags": []
}