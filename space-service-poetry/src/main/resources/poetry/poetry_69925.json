{
  "id": 69925,
  "star": 1,
  "name": "【南吕】一枝花　安庆湖雪夜",
  "dynasty": "元代",
  "content": "荒陂寒雁鸣，远树昏鸦噪。断云淮甸阔，残照楚山高。古岸萧萧，败苇折芦<br>罩，穿林荒径小。水村寒犬吠柴荆，梅岭冻猿啼树杪。<br>　　【梁州】野烟暗迷合渡口，渔灯明照破江皋。溪边望罢归村路。野塘萧索，<br>暮景寂寥。半间草厦，一榻橛床。冷清清伴我萧条，到黄昏恶限才交。ゐ惶运环<br>海般相连，烦恼乡石城般围绕，离愁阵铁壁般坚牢。怎生，得逃？百千般无计把<br>凄凉傲，愁恰去闷来到。愁和闷共凄凉厮缠缴，不离我周遭。<br>　　【三煞】安排下孤闷供诗料，收拾聚闲愁注酒瓢，假开怀直饮得醉。独<br>拥衾，都忘尽伤心怀抱，才睡美又还闹，篱畔筛风竹韵敲，惊梦无聊。<br>　　【二煞】破窗鸣雨霰风犹恶，漏屋垂冰蚕冻未消，梦回酒醒越难熬。万籁皆<br>鸣，更一点残灯斜照。供愁恨献烦恼，破思虑忧愁厮定害，暗消了年少。<br>　　【尾】黄昏时春色生容貌，清镜晓秋霜点鬓毛。愁虽是多，恨也不少。衰了<br>潘容，瘦了沈腰。镜里端详，心下暗约。端详罢怎不教我心焦，则一夜剩添十岁<br>老。",
  "poet": {
    "id": 1487,
    "star": 0,
    "name": "沙正卿",
    "desc": "沙正卿[元]，（约公元一三二二年前后在世）名不详，（元剧研究疑即沙可学，恐不确）里居、生卒年及生平事实均不详，约元英宗至治中前后在世。工曲，散曲有闺情一套，甚佳。"
  },
  "tags": []
}