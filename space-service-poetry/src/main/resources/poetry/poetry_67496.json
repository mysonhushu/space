{
  "id": 67496,
  "star": 1,
  "name": "齐天乐（临江道中）",
  "dynasty": "宋代",
  "content": "护霜云澹兰皋暮，行人怕临昏晚。皓月明楼，梧桐雨叶，一片离愁难翦。殊乡异景，奈频易寒暄，屡更茵簟。案牍纷纭，夜深犹看两三卷。 <br> 平川回棹未久，简书还授命，又催程陵，贡浦南游，桃江西下，还是水行陆转。天寒雁远。但独拥兰衾，枕檀谁荐。再促征车，月华犹未敛。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}