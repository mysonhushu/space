{
  "id": 68287,
  "star": 1,
  "name": "多丽（西湖）",
  "dynasty": "宋代",
  "content": "敛吴云，翠奁推上红晴。渺澄流、鳞光寒碎，远峰螺绀低凝。杏香引、画船影湿，柳阴趁、骄马蹄轻。桥限宽平，堤横南北，去来人入绣围行。渐际晚，梅妆游困，十里曳歌声。苍烟润，飞鸦妒春，一梦催醒。 <br> 认名园、当时宴幸，缆痕犹在危亭。露花浓、静迎直砌，雾藓冷、淡护飞甍。几对东风，留连丽景，年□□老越山青。夜深月、照人依旧，何处最关情。欢娱地，星移世换，客恨还盈。",
  "poet": {
    "id": 0,
    "star": 0,
    "name": "赵时奚"
  },
  "tags": []
}