{
  "id": 67741,
  "star": 1,
  "name": "满江红",
  "dynasty": "宋代",
  "content": "困顿春眠，无情思、梦魂飘泊。檐外雨、霏霏冉冉，乍晴还落。山黛四围频入眼，柳丝一缕低荣阁。念沈郎、多感更伤春，腰如削。 <br> 风入户，香穿箔。花似旧，人非昨。任游蜂双燕，经营拂掠。海阔锦鱼传不到，洞深紫凤期难约。谩彩笺、牙管倚西窗，题红叶。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}