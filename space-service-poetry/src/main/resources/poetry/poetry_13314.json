{
  "id": 13314,
  "star": 1,
  "name": "奉和独孤中丞游云门寺",
  "dynasty": "唐代",
  "content": "绝壑开花界，耶溪极上源。光辉三独坐，登陟五云门。 <br> 深木鸣驺驭，晴山曜武贲。乱泉观坐卧，疏磬发朝昏。 <br> 苍翠新秋色，莓苔积雨痕。上方看度鸟，后夜听吟猿。 <br> 异迹焚香对，新诗酌茗论。归来还抚俗，诸老莫攀辕。",
  "poet": {
    "id": 816,
    "star": 0,
    "name": "严维",
    "desc": "严维(生卒年未详)，约唐肃宗至德元年前后（公元七五六年前后）在世。字正文，越州(今绍兴)人。初隐居桐庐，与刘长卿友善。唐玄宗天宝(742—756)中，曾赴京应试，不第。肃宗至德二年，以“词藻宏丽”进士及第。心恋家山，无意仕进，以家贫至老，不能远离，授诸暨尉。时年已四十余。后历秘书郎。代宗大历(766—779)间，严中丞节度河南（严郢为河南尹，维时为河南尉），辟佐幕府。迁余姚令。终右补阙。官终秘书郎。"
  },
  "tags": []
}