{
  "id": 46029,
  "star": 1,
  "name": "与李章武赠答诗",
  "dynasty": "唐代",
  "content": "怨鸯绮，知结几千丝。别后寻交颈，应伤未别时。 <br>  <br> 捻指环，相思见环重相忆。愿君永持玩，循环无终极。 <br>  <br> 河汉已倾斜，神魂欲超越。愿郎更回抱，终天从此诀。 <br>  <br> 分从幽显隔，岂谓有佳期。宁辞重重别，所叹去何之。 <br>  <br> 昔辞怀后会，今别便终天。新悲与旧恨，千古闭穷泉。 <br>  <br> 后期杳无约，前恨已相寻。别路无行信，何因得寄心。 <br>  <br> 水不西归月暂圆，令人惆怅古城边。萧条明早分岐路， <br> 知更相逢何岁年。",
  "poet": {
    "id": 0,
    "star": 0,
    "name": "王氏妇"
  },
  "tags": []
}