{
  "id": 66789,
  "star": 1,
  "name": "括沁园春",
  "dynasty": "宋代",
  "content": "大人先生，高怀逸兴，酒肉寓名。纵幕天席地，居无庐室，以八荒为域，日月为扃。贵介时豪，搢绅处士，未解先生酒适情。徒劳尔，谩是非锋起，有耳谁听。 <br> 先生。挈榼提罂。更箕踞衔杯枕麹生。但无思无虑，陶陶自得，任兀然而醉，恍然而醒。静听无闻，熟视无睹，以醉为乡乐性真。谁知我，彼二豪犹是，蜾裸螟蛉。 <br> 韩文公送李愿归盘谷序：太行之阳有盘谷。盘谷之间，泉甘而土肥，草木丛茂，居民鲜少。或曰：谓其环两山之间，故曰盘。或曰：日谷也，宅幽而势阻，隐者之所盘旋。友人李愿居之。愿之言曰：人之称大丈夫者，我知之矣。利泽施于人，名声昭于时。坐于庙堂，进退百官，而佐天子出令；其在外，则树旗旄，罗弓矢，武夫前呵，从者塞途；供给之人，各执其物，夹道而疾驰。喜有赏，怒有刑、才俊满前，道古今而誉盛德，入耳而不烦；曲眉丰颊，清声而便体，秀外而慧中，飘轻裾，翳长袖，粉白黛绿者，列屋而闲居，F549宠而负势，争妍而取怜；大丈夫之遇知于天子，用力于当世者之所为也。吾非恶此而逃之，是有命焉，不可幸而致也。穷居而野处，升高而望远，坐茂树以终日，濯清泉以自洁。采于山、美可茹，钓于水、鲜可食，起居无时、惟适之安。与其有誉于前，孰若无毁于其后！与其有乐于身，孰若无忧于其心！车服不维，刀锯不加，理乱不知，黜陟不闻，大丈夫不遇于时者之所为也，我则行之。伺候于公卿之门，奔走于形势之途，足将进而趑趄，口将言而啜嚅，处污秽而不羞，触刑辟而诛戮，侥幸于万一，老死而后止者，其为人贤不肖何如也。昌黎韩愈闻其言而壮之，与之酒而之歌曰：“盘之中，维子之宫。盘之土，维子之稼。盘之泉，可濯可沿。盘之阻，谁争子所。窈而深，廓其有容。缭而曲，如往而复。嗟盘之乐兮，乐且无央。虎豹远迹兮，蛟龙遁藏。鬼神守护兮，呵禁不祥。饮且食兮寿而康。无不足兮奚所望。膏吾车兮EFF7吾马，从子于盘兮，终吾生以徜佯。”",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}