{
  "id": 60638,
  "star": 5,
  "name": "华胥引",
  "dynasty": "宋代",
  "content": "长亭无数，羁客将归，故园换叶。乳鸭随波，轻苹满渚时共唼。接眼春色何穷，更橹声伊轧。思忆前欢，未言心已愁怯。 <br> 欺鬓吴霜。恨星星、又还盈镊。锦纹鱼素，那堪重翻再阅。粉指香痕依旧，在绣裳鸳箧。多少相思，皱成眉上千叠。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}