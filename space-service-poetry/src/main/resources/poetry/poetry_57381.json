{
  "id": 57381,
  "star": 1,
  "name": "减字木兰花（送别）",
  "dynasty": "宋代",
  "content": "相从归去。行尽江吴到湘楚。欲话离怀。万事须凭酒一杯。 <br> 临歧握手。赠子一言君听否。舌在何忧。莫作人间儿女愁。",
  "poet": {
    "id": 1071,
    "star": 0,
    "name": "廖行之",
    "desc": "廖行之（1137～1189） ，字天民，号省斋，南宋衡州（今湖南省衡阳市）人。孝宗淳熙十一年（1184）进士，调岳州巴陵尉。未数月，以母老归养。告满，改授潭州宁乡主簿，未赴而卒，时淳熙十六年。品行端正，留心经济之学。遗著由其子谦编为《省斋文集》十卷，已佚。"
  },
  "tags": []
}