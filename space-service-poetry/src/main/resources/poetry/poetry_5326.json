{
  "id": 5326,
  "star": 1,
  "name": "漂母岸",
  "dynasty": "唐代",
  "content": "泗水入淮处，南边古岸存。秦时有漂母，于此饭王孙。 <br> 王孙初未遇，寄食何足论。后为楚王来，黄金答母恩。 <br> 事迹遗在此，空伤千载魂。茫茫水中渚，上有一孤墩。 <br> 遥望不可到，苍苍烟树昏。几年崩冢色，每日落潮痕。 <br> 古地多堙圮，时哉不敢言。向夕泪沾裳，遂宿芦洲村。",
  "poet": {
    "id": 1642,
    "star": 0,
    "name": "崔国辅",
    "image": "http://img.gushiwen.org/authorImg/cuiguofu.jpg",
    "desc": "崔国辅，唐代诗人。吴郡（今苏州）人，一说山阴（今浙江绍兴）人。开元十四年（726）登进士第，历官山阴尉、许昌令、集贤院直学士、礼部员外郎等职。天宝十一载(752)，因受王鉷案牵连被贬为竟陵司马。与陆鸿渐交往，品茶评水，一时传为佳话。事迹散见《新唐书·艺文志四》、《唐诗纪事》卷一五、《唐才子传》卷二。国辅诗以五绝著称，深得南朝乐府民歌遗意。殷璠《河岳英灵集》云：“国辅诗婉娈清楚，深宜讽味。乐府数章，古人不及也。”原集至宋代已佚。"
  },
  "tags": []
}