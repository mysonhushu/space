{
  "id": 69530,
  "star": 1,
  "name": "【大石调】六国朝",
  "dynasty": "元代",
  "content": "收心<br>长江浪险，平地风恬。恨世态柳颦频眉，顺人情花笑靥。乌兔东西急，白发重添；寒暑往来侵，朱颜退染。穿花蝶愁扃绿锁，营巢燕恨籁朱帘。蝶入梦魂潜，燕经秋社闪。<br>【摧柏子】拜辞了桃腮杏脸，追逐回雪鬓霜髯，死灰绝焰。腹难容曩日杯盘，身怎跳而今坑堑？去奢从俭。六桥云锦，十里风花，庆赏无厌。四时独占，花溪信马，莲浦乘舟，菊绽霜严，雪残梅堑。鸟呼人至，鹤送猿迎。酒肴随分，费用从廉，就清流洗痕濯玷。<br>【幺】烟花簿敛，风尘户掩，再谁曾制关抽店？尽亚仙嫁了元和，由苏氏放番双渐。罢思绝念，忘却旧游。魔女魂香，野狐涎甜，觉来有验。抽箱罗帕，倒袋香囊，将俺拘钳，做科撒阽，浮花浪蕊。胜馥残豪，你能搽抹，谁敢粘沾，倒榻鬼赖人支拈瓦！<br>【归塞北】呆娇艳，自要苦厌厌。觅见银山无采取，寻着钱树不揪撏，典卖尽妆奁。<br>【尾】零替了家私怕搜检，缺少了些人情我应点。情瞒儿出尖，谁负债拿着我还欠？",
  "poet": {
    "id": 812,
    "star": 0,
    "name": "睢景臣",
    "image": "http://img.gushiwen.org/authorImg/suijingchen.jpg",
    "desc": "睢景臣是元代著名散曲、杂剧作家，江苏扬州人，一生著述甚多，其中最广为人知的作品是《哨遍·高祖还乡》。"
  },
  "tags": []
}