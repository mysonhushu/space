{
  "id": 32739,
  "star": 1,
  "name": "观山灯献徐尚书",
  "dynasty": "唐代",
  "content": "一峰当胜地，万点照严城。势异昆冈发，光疑玄圃生。 <br> 焚书翻见字，举燧不招兵。况遇新春夜，何劳秉烛行。 <br> 九枝应并耀，午夜忽潜然。景集青山外，萤分碧草前。 <br> 辉华侵月影，历乱写星躔。望极高楼上，摇光满绮筵。 <br> 春山收暝色，爝火集馀辉。丽景饶红焰，祥光出翠微。 <br> 白榆行自比，青桂影相依。唯有偷光客，追游欲忘归。",
  "poet": {
    "id": 3070,
    "star": 0,
    "name": "温庭皓",
    "image": "http://img.gushiwen.org/authorImg/wentinghao.jpg",
    "desc": "温庭皓，唐诗人。太原祁县（今属山西）人。国子助教温庭筠弟。大中末，为山南东道节度使徐商从事。咸通中，辟徐州崔彦曾幕府。庞勋反，使庭皓草表求节度，庭皓拒之，遂遇害。诏赠兵部郎中。与段成式、韦蟾友善。《全唐诗》存其诗四首。生平事迹见《旧唐书》卷一九0、《新唐书》卷九一、《资治通鉴》卷二五一、《唐诗纪事》卷五八。"
  },
  "tags": []
}