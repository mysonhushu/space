{
  "id": 64796,
  "star": 1,
  "name": "永遇乐（梅赠客）",
  "dynasty": "宋代",
  "content": "满眼寒姿，桂蟾匀素，霜女同莹。野屋喷香，池波弄影，仿佛鸾窥镜。一枝堪寄，天涯远信，惆怅塞鸿难倩。这情怀、厌厌怎向，无人伴我孤另。 <br> 风凄露冷。仙郎此夜，若许枕衾相并。解吐芳心，绸缪共约，学取双交颈。好天难遇，从今一去，荏苒后期无定。把柔肠、千萦万断，为伊薄幸。 ",
  "poet": {
    "id": 0,
    "star": 0,
    "name": "南山居士"
  },
  "tags": []
}