{
  "id": 61934,
  "star": 1,
  "name": "贺新郎（丁巳初度自赋）",
  "dynasty": "宋代",
  "content": "老作星沙守。问今年、平头六十，翁还知否。暑葛霜砧都历遍，还著回旋舞袖。奚所用、皤然一叟。欲觅金丹驻颜色，纵铁鞋、踏破终无有。空自诧，不龟手。 <br> 西风又近中秋候。记相将、桂华开未，月儿圆又。弧矢四方男子事，争奈灰心也久。何以报、国恩深厚。了却官痴归去好，有竹窗、蓬户生涯旧。姑一笑，付杯酒。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}