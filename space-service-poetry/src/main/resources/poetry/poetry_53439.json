{
  "id": 53439,
  "star": 1,
  "name": "满庭芳（重午登霞楼）",
  "dynasty": "宋代",
  "content": "千古黄州，雪堂奇胜，名与赤壁齐高。竹楼千字，笔势压江涛。笑问江头皓月，应曾照、今古英豪。菖蒲酒，窊尊无恙，聊共访临皋。 <br> 陶陶。谁晤对，粲花吐论，宫锦纫袍。借银涛雪浪，一洗尘劳。好在江山如画，人易老、双鬓难C159。升平代，凭高望远，当赋反离骚。",
  "poet": {
    "id": 633,
    "star": 0,
    "name": "王以宁",
    "desc": "王以宁(约1090年--1146年)：字周士，生于湘潭(今属湖南)，是两宋之际的爱国词人。他曾为国奔波，靖康初年征天下兵，只身一人从鼎州借来援兵，解了太原围。"
  },
  "tags": []
}