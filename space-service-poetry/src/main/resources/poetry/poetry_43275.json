{
  "id": 43275,
  "star": 2,
  "name": "答黎士曹黎生前适越后之楚",
  "dynasty": "唐代",
  "content": "楚木纷如麻，高松自孤直。愿得苦寒枝，与君比颜色。 <br> 故乡眇天末，羁旅沧江隅。委质在忠信，苦心无变渝。 <br> 何繇表名义，赠君金辘轳。何以美知才，投我悬黎珠。 <br> 遽为千里别，南风思越绝。爱君随海鸥，倚棹宿沙月。 <br> 不栖恶木上，肯蹈巴蛇穴。一上萧然峰，拟踪幽人辙。 <br> 晨兴独西望，郢水期溯沿。夜到洞庭月，秋经云梦天。 <br> 黎生知吾道，此地不潸然。欲寄楚人住，学拏渔子船。 <br> 奈何北风至，搅我窗中弦。游子动归思，江蓠亦绵绵。 <br> 箧中封禅书，欲献无由缘。岂乏晨风翼，翻飞到日边。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}