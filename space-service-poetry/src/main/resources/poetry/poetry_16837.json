{
  "id": 16837,
  "star": 1,
  "name": "南至日隔霜仗望含元殿炉烟（一作车缅诗）",
  "dynasty": "唐代",
  "content": "抗殿疏龙首，高高接上玄。节当南至日，星是北辰天。 <br> 宝戟罗仙仗，金炉引御烟。霏微双阙丽，容曳九门连。 <br> 拂曙祥光满，分晴瑞色鲜。一阳今在历，生植仰陶甄。",
  "poet": {
    "id": 1244,
    "star": 0,
    "name": "王良士",
    "desc": "王良士，贞元进士。为西川刘辟幕僚，辟败，应坐，高崇文宥之。"
  },
  "tags": []
}