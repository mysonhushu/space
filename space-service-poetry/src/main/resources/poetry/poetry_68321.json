{
  "id": 68321,
  "star": 4,
  "name": "解语花",
  "dynasty": "宋代",
  "content": "轻雷殷殷，小枕惊回，帘影摇庭户。嫩凉遥度。江云堕、结作西窗暗雨。闲阶静伫。叹疏袂、愁宽一缕。凭画栏，润叶鸣条，总是安秋处。 <br> 因唤扁舟晚渡。渐闻歌招得，采菱俦侣。临平归路。花无数、应认订洲倦旅。飞红怨暮。长趁得、断鸿南浦。闲枕衾，谁更无聊，应最怜纨素。",
  "poet": {
    "id": 0,
    "star": 0,
    "name": "张艾"
  },
  "tags": []
}