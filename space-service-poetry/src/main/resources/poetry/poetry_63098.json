{
  "id": 63098,
  "star": 1,
  "name": "意难忘",
  "dynasty": "宋代",
  "content": "避暑林塘。数元戎小队，一族红妆。旌B675云影动，帘幕水沈香。金缕彻，玉肌凉。慢拍舞轻飏。更一般，轻弦细管，孤竹空桑。 <br> 风姨昨夜痴狂。向华峰吹落，云锦天裳。波神藏不得，散作满池芳。移彩鹢，柳阴傍。拚一醉淋浪。向晚来、歌阑饮散，月在纱窗。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}