{
  "id": 60603,
  "star": 1,
  "name": "瑞鹤仙",
  "dynasty": "宋代",
  "content": "看青山绕郭。更暮草萋萋，疏烟漠漠。无风自花落。欲黄昏，谁向官楼吹角。刚肠顿弱。恨别来、辜负厚约。想香闺念旧，还忆去年，共举杯酌。 <br> 寂寞。光阴虚度，未说离愁，泪痕先阁。珠帘翠幕。除相见，是奇药。况中年已后，凭高临远，情怀终是易恶。早归休，月地云阶，剩追笑乐。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}