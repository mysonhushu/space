{
  "id": 12822,
  "star": 1,
  "name": "送魏六侍御葬",
  "dynasty": "唐代",
  "content": "哭葬寒郊外，行将何所从。盛曹徒列柏，新墓已栽松。 <br> 海月同千古，江云覆几重。旧书曾谏猎，遗草议登封。 <br> 畴昔轻三事，尝期老一峰。门临商岭道，窗引洛城钟。 <br> 应积泉中恨，无因世上逢。招寻偏见厚，疏慢亦相容。 <br> 张范唯通梦，求羊永绝踪。谁知长卿疾，歌赋不还邛。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}