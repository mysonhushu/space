{
  "id": 54961,
  "star": 1,
  "name": "念奴娇（暮秋登石桥追和祝子权韵）",
  "dynasty": "宋代",
  "content": "十年湖海，叹潘郎憔悴，无心云阁。强起登临惊暮序，目极清霜摇落。散发层阿，振衣千仞，浩荡穷林壑。B879寥无际，镜天收尽云脚。 <br> 长啸声落悲风，想沧洲万里，当年归约。回首区中无限事，此意谁同商略。欲驾飞鸿，翩然独往，汗漫期相诺。滞留何事，坐令双鬓如鹤。",
  "poet": {
    "id": 0,
    "star": 0,
    "name": "毛幵"
  },
  "tags": []
}