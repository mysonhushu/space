{
  "id": 59799,
  "star": 1,
  "name": "念奴娇",
  "dynasty": "宋代",
  "content": "词韵，就饯平叔赴任南陵尉。 <br> 相逢草草，共吟诗、同醉杯中之物。评论三王讥五霸，谈辩喧哗邻壁。敲缺唾壶，击残如意，妙语飞华雪。无能为也，如何对此三杰。 <br> 看取东野诗成，南昌书就，奈征车催发。后夜山深何处宿，红豆寒灯明灭。一老堪怜，两生未起，应念星星发。风传佳话，花村无犬惊月。",
  "poet": {
    "id": 0,
    "star": 0,
    "name": "汪卓"
  },
  "tags": []
}