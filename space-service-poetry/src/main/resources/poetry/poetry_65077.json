{
  "id": 65077,
  "star": 1,
  "name": "剔银灯",
  "dynasty": "宋代",
  "content": "江上秋高霜早。云静月华如扫。候雁初飞，啼螀正苦，又是黄花衰草。等闲临照。潘郎鬓、星星易老。 <br> 那堪更、酒醒孤棹。望千里、长安西笑。臂上妆痕，胸前泪粉，暗惹离愁多少。此情谁表。除非是、重相见了。",
  "poet": {
    "id": 2438,
    "star": 0,
    "name": "沈邈",
    "desc": "沈邈，字子山，信州弋阳人。进士及第，起家补大理评事、知侯官县，通判广州，累迁都官员外郎，历知真州、福州。"
  },
  "tags": []
}