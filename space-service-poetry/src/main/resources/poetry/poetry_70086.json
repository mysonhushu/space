{
  "id": 70086,
  "star": 1,
  "name": "【商调】知秋令",
  "dynasty": "元代",
  "content": "为董针姑作<br>心间事，肠断时，醉墨写乌丝。千金字，织锦词。绣针儿，不比莺儿燕子。<br>相思病，万种情，几度海山盟。谁薄幸？谁至诚？更能行，到底如何离影？<br>情如醉，闷似痴，春瘦怯春衣。添憔悴，废寝食。减腰肢，怎脱厌厌病体？<br>千金字，万古心，翻作断肠吟。恩情厚，怨恨深。不知音，谁会重拈绣针？",
  "poet": {
    "id": 1551,
    "star": 0,
    "name": "吕止庵",
    "desc": "吕止庵，别有吕止轩，疑即一人。生卒、经历不详。散曲作品内容感时悲秋，自伤落拓不遇，间有兴亡之感，可能是一宋亡不仕的遗民。明·朱权《太和正音谱》评其词\"如晴霞结绮\"。以后庭花十首得盛名。今存北词谱及阳春白雪中。所做散曲作品现存小令三十三首，套数四套。"
  },
  "tags": []
}