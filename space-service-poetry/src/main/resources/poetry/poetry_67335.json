{
  "id": 67335,
  "star": 2,
  "name": "二郎神",
  "dynasty": "宋代",
  "content": "碧崖倒影，浸一片、寒江如练。正岸岸柳花，村村修竹，唤醒春风笔砚。溯水舟轻轻如叶，只消得、溪风一箭。看水部雄文，太师健笔，月寒波卷。 <br> 游倦。片云孤鹤，江湖都遍。慨金屋藏妖，绣屏包祸，欲与三郎痛辨。回首前朝，断魂残照，几度山花崖藓。无限都付窳尊，漠漠水天远。",
  "poet": {
    "id": 0,
    "star": 0,
    "name": "汤恢"
  },
  "tags": []
}