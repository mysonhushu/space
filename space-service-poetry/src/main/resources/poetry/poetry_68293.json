{
  "id": 68293,
  "star": 1,
  "name": "渡江云（和清真）",
  "dynasty": "宋代",
  "content": "流苏垂翠幰，高低一色，红紫等泥少。香山居士老，柳枝桃叶，飞梗属谁家。好音过耳，任啼乌、怨入芳华。心情懒，笔床吟卷，醉墨戏翻鸦。 <br> 堪嗟。雕弓快马，敕勒追踪，向夕阳坡下。休更忆，青丝络辔，红袖裁纱。司空见惯浑如梦，笑几回、索苇吹葭。山中乐，从渠恣赏莺花。",
  "poet": {
    "id": 0,
    "star": 0,
    "name": "萧元之"
  },
  "tags": []
}