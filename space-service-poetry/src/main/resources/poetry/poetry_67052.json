{
  "id": 67052,
  "star": 1,
  "name": "唐多令（苕溪有牧之之感）",
  "dynasty": "宋代",
  "content": "苹末转清商。溪声供夕凉。缓传杯、催唤红妆。慢绾乌云新浴罢，裙拂地、水沈香。 <br> 歌短旧情长。重来惊鬓霜。怅绿阴、青子成双。说著前欢佯不采，飏莲子、打鸳鸯。",
  "poet": {
    "id": 503,
    "star": 0,
    "name": "尹焕",
    "desc": "［约公元一二三一年前后在世］字惟晓，山阴人。生卒年均不详，约宋理宗绍定中前后在世。嘉定十年（公元一二一七年）进士。自几漕除右司郎官。与吴文英唱和。当未第时，游苕溪恋一妓女。十年再往，则已为人所据，且已生子，而犹挂名籍中。于是假郡将命召之，久而始来，颜色瘁赧，相对若不胜情。焕作唐多令赠之，为时盛传。焕的著作，有梅津集，《绝妙好词笺》其词多酸苦之辞。"
  },
  "tags": []
}