{
  "id": 63871,
  "star": 1,
  "name": "念奴娇（和雪谷九日游星岩）",
  "dynasty": "宋代",
  "content": "一时四美，对重阳、那更无风无雨。尘世难逢开口笑，不饮黄花有语。云谷春生，星岩秋好，引领群仙去。满襟霁月，山中一洗尘雾。 <br> 濂翁旧说犹存，渊明独爱菊，风流千古。拄杖笑谈卿与我，不减晋人风度。破帽欹风，空尊眠月，也有悠然趣。秋容未老，晚香尤有佳处。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}