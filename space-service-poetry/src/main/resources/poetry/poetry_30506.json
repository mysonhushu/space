{
  "id": 30506,
  "star": 9,
  "name": "秋雨",
  "dynasty": "唐代",
  "content": "宿雨觉才初，亭林忽复徐。簇声诸树密，悬滴四檐疏。 <br> 省漏疑方丈，愁炊问斗储。步难多入屐，窗浅欲飘书。 <br> 动蠖苍苔静，藏蚕落叶虚。吹交来翕习，雷慢歇踌躇。 <br> 滞已妨行路，晴应好荷锄。醉楼思蜀客，鯹市想淮鱼。 <br> 径草因缘合，栏花自此除。有形皆霢霂，无地不污潴。 <br> 境晦宜甘寝，风清□退居。我魂惊晓簟，邻话喜秋蔬。 <br> 既用功成岁，旋应惨变舒。仓箱足可恃，归去傲吾庐。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}