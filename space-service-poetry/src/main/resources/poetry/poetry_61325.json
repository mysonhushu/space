{
  "id": 61325,
  "star": 1,
  "name": "薄媚摘遍（重九登九仙山和张＿＿韵）",
  "dynasty": "宋代",
  "content": "桂香消，梧影瘦，黄菊迷深院。倚西风，看落日，长江东去如练。先生底事，有赋飘然。刚道为田园。独醒何为，持杯自劝。未能免。 <br> 休把茱萸吟玩。但管年年健。千古事、几凭阑。吾生早、九十强半。欢娱终日，富贵何时，一笑醉乡宽。倒载归来，回廊月满。",
  "poet": {
    "id": 502,
    "star": 0,
    "name": "赵以夫",
    "desc": "赵以夫（一一八九～一二五六），字用父，号虚斋。居长乐（今属福建）。宁宗嘉定十年（一二一七）进士。知监利县。理宗端平初知漳州。嘉熙初以枢密都丞旨兼国史院编修官（《南宋馆阁续录》卷九）。二年，知庆元府兼沿海制置副使，四年，复除枢密都承旨（《宝庆四明志》卷一）淳祐五年（一二四五），出知建康府，七年，知平江府（《南宋制抚年表》卷上）。以资政殿学士致仕。宝祐四年卒，年六十八。事见《后村大全集》卷一四二《虚斋资政赵公神道碑》。"
  },
  "tags": []
}