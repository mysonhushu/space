{
  "id": 5431,
  "star": 1,
  "name": "嵩山十志十首。涤烦矶",
  "dynasty": "唐代",
  "content": "涤烦矶者，盖穷谷峻崖，发地盘石，飞流攒激，积漱成渠。 <br> 澡性涤烦，迥有幽致。可为智者说，难为俗人言。词曰： <br> 灵矶盘礴兮溜奔错漱，泠风兮镇冥壑。研苔滋兮泉珠洁， <br> 一饮一憩兮气想灭。磷涟清淬兮涤烦矶， <br> 灵仙境兮仁智归。中有琴兮徽以玉， <br> 峨峨汤汤兮弹此曲，寄声知音兮同所欲。",
  "poet": {
    "id": 2192,
    "star": 0,
    "name": "卢鸿一",
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。"
  },
  "tags": []
}