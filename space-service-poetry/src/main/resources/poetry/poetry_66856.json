{
  "id": 66856,
  "star": 2,
  "name": "沁园春（庆友人陈碧山）",
  "dynasty": "宋代",
  "content": "才大文豪，朱有暗里，今须点头。奈兰宫一跌，槐黄时候。银袍逐浪，韦带随流。过尽鹤书，阅周鹗表，必竟都无名字留。空长恨，蕡终不第，齿且先侯。 <br> 休愁。有路堪由。最喜徐卿百不忧。正椿松未老，芝兰竞秀，奇毛雏凤，骍角犁牛。汉殿少年，新丰逆旅，岂肯卑微名位休。行将见，长沙召贾，御史除周。",
  "poet": {
    "id": 962,
    "star": 0,
    "name": "卓田",
    "desc": "卓田，[公元一二o三 年前后在世]字稼翁，号西山，建阳人。开禧元年（1205）进士。生卒年均不详，约宋宁宗嘉泰中前后在世。生平事迹不详。能小词，能赋驰声。尝作词云：“丈夫只手把吴钩。欲断万人头。因何铁石，打成心性，却为花柔。君看项籍并刘季，一怒使人愁。只因撞着虞姬、戚氏，豪杰都休。”存于《花庵词选》的凡三首。"
  },
  "tags": []
}