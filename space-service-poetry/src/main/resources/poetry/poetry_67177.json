{
  "id": 67177,
  "star": 1,
  "name": "壶中天（寿妇人又良人登科·七月初二）",
  "dynasty": "宋代",
  "content": "秋来两日，因个甚、鸟鹊侵晨传喜。却是常娥亲姊妹，降作人间佳丽。黛柳长青，官梅稳亲，镜里春明媚。花颜难老，寿杯频劝浮蚁。 <br> 闻道潇酒才郎，天庭试罢，名挂登科记。昨夜凉风新过雁，还有音书来寄。千万楼台，三千粉黛，今在谁家醉。归来欢笑，一床真个双美。",
  "poet": {
    "id": 0,
    "star": 0,
    "name": "周申"
  },
  "tags": []
}