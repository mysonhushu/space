{
  "id": 8934,
  "star": 1,
  "name": "往富平伤怀",
  "dynasty": "唐代",
  "content": "晨起凌严霜，恸哭临素帷。驾言百里途，恻怆复何为。 <br> 昨者仕公府，属城常载驰。出门无所忧，返室亦熙熙。 <br> 今者掩筠扉，但闻童稚悲。丈夫须出入，顾尔内无依。 <br> 衔恨已酸骨，何况苦寒时。单车路萧条，回首长逶迟。 <br> 飘风忽截野，嘹唳雁起飞。昔时同往路，独往今讵知。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}