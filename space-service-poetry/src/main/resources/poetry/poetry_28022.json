{
  "id": 28022,
  "star": 1,
  "name": "洛东兰若夜归（一作自溪东兰若夜归）",
  "dynasty": "唐代",
  "content": "一衲老禅床，吾生半异乡。管弦愁里老，书剑梦中忙。 <br> 鸟急山初暝，蝉稀树正凉。又归何处去，尘路月苍苍。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}