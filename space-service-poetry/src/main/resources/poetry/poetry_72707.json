{
  "id": 72707,
  "star": 1,
  "name": "爱日斋",
  "dynasty": "元代",
  "content": "<span style=\"font-family:SimSun;\">曹宗儒讲学之室</span></p> <p>去日诚可惜，来日还可爱。<br>耀灵如转丸，今昨忽相代。<br>粤从识日来，旦莫几明晦。<br>去来与来去，岁月不我贷。<br>何哉弃日者，忽忽成玩愒。<br>红轮日日升，青年讵能再。<br>烛龙少停骖，受我巵酒酹。<br>流光被吾躬，悉是天所赉。<br>吾方读吾书，堂有父母在。<br>古人惜分阴，我复何敢怠。<br>读书欲如何，禄养愿亲逮。<br>龙若昂首言，女亲殊未艾。",
  "poet": {
    "id": 978,
    "star": 0,
    "name": "孙华孙",
    "desc": "孙华孙（？―1358），又名孙华，字元实，号果育老人。传见雍正《浙江通志》卷一八二。《大雅集》辑录其诗14首，《元诗选（补遗）》录其诗15首。《全元文》收其文2篇。当时人认为“其所为诗歌，流丽清远，意出天巧，绝类王维、孟浩然”。《列朝诗集•小传》等均以为“永嘉人，侨居华亭”。然查阅贡师泰《玩斋集》、《孙元实墓志铭》，华似为孙父移居松江后才出生。存疑。"
  },
  "tags": []
}