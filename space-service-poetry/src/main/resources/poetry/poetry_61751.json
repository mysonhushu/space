{
  "id": 61751,
  "star": 1,
  "name": "水龙吟（丁未约诸叔父玩月，期而不至，时适台论）",
  "dynasty": "宋代",
  "content": "举杯长揖常娥，高情怜我霜髯白。婆娑树底，老蟾何物，千秋一色。一镜高悬，肺肝洞烛，了无尘隔。任忆千万里，同然玉界，都不管、天南北。 <br> 老子萍蓬踪迹。对西风、几番行役。平生玩事，从头细数，山川历历。明月明年，知它何处，能如今夕。惜无人共我，登楼酹古，一笑横笛。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}