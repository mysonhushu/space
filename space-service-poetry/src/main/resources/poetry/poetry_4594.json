{
  "id": 4594,
  "star": 1,
  "name": "仪坤庙乐章二首",
  "dynasty": "唐代",
  "content": "阳灵配德，阴魄昭升。尧坛凤下，汉室龙兴。伣天作对， <br> 前旒是凝。化行南国，道盛西陵。造舟集灌，无德而称。 <br> 我粢既洁，我醴既澄。阴阴灵庙，光灵若凭。德馨惟飨， <br> 孝思烝烝.乾道既亨，坤元以贞。肃雍攸在，辅佐斯成。 <br> 外睦九族，内光一庭。克生睿哲，祚我休明。钦若徽范， <br> 悠哉淑灵。建兹清宫，于彼上京。缩茅以献，絜秬惟馨。 <br> 实受其福，斯乎亿龄。",
  "poet": {
    "id": 2538,
    "star": 0,
    "name": "薛稷",
    "image": "http://img.gushiwen.org/authorImg/xueji.jpg",
    "desc": "薛稷（649～713）字嗣通，中国唐代画家，书法家。隋朝内史侍郎薛道衡曾孙，中书令薛元超之侄。汉族，蒲州汾阴（今山西万荣）人。曾任黄门侍郎、参知机务、太子少保、礼部尚书，后被赐死狱中。工书法，师承褚遂良，与虞世南、欧阳询、褚遂良并列初唐四大书法家。善绘画，长于人物、佛像、树石、花鸟，尤精于画鹤，能准确生动地表现出鹤的形貌神情。无作品传世。"
  },
  "tags": []
}