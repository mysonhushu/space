{
  "id": 61820,
  "star": 1,
  "name": "满江红（丁丑登均州武当山）",
  "dynasty": "宋代",
  "content": "镇日山行，人倦也、马还无力。游历处，总堪图画，足供吟笔。涧水绿中声漱玉，岭云白外光浮碧。信野花、啼鸟一般春，今方识。 <br> 真可羡，林泉客。真可叹，尘埃役。想希夷冷笑，我曹踪迹。七十二峰神物境，几千万壑仙人室。待身名、办了却归来，相寻觅。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}