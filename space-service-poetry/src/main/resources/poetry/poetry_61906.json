{
  "id": 61906,
  "star": 1,
  "name": "满江红（乙卯咏海棠）",
  "dynasty": "宋代",
  "content": "才过新正，能几日、海棠开了。将谓是、睡犹未足，嫣然何笑。一片殷红新锦样，天机知费春多少。更芳期、不待燕黄昏，莺清晓。 <br> 花旧说，南昌好。花宜占，东风早。想香霏地近，融和偏巧。佳句流传千古在，石湖不见坡翁老。倩何人、寄驿报家山，教知道。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}