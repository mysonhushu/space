{
  "id": 61009,
  "star": 1,
  "name": "沁园春（吴叔永尚书和余旧作，再答）",
  "dynasty": "宋代",
  "content": "莫羡渠侬，白玉成楼，黄金筑台。也不消颠怪，骑＿被发，谁能委曲，令鸩为媒。鬓有二毛，袖闲双手，只了持螯与把杯。公过矣，赏陈登豪气，杜牧粗才。 <br> 便烦问讯张雷。甚斗宿无光剑不回。想阁中鸣佩，时携客去，壁间悬榻，近有谁来。撤我虎皮，让君牛耳，谁道两贤相厄哉。中年后，向歌阑易感，乐极生哀。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}