{
  "id": 65482,
  "star": 1,
  "name": "满庭芳",
  "dynasty": "宋代",
  "content": "晓日迎凉，烟华生翠，玉麟香转风轻。细丝钧管，罗绮拥芝庭。竞折蟠桃献寿，雨露罩，春下仙瀛。碧池上，龟游鹤舞，一曲奏长生。 <br> 当年。嘉庆会，兰江秀气，星昴光灵。奄奕世余徽，同降元精。此日中吴太守，看看秉、廊庙钧衡。麒麟阁，功名第一，从此入丹青。",
  "poet": {
    "id": 544,
    "star": 0,
    "name": "仲殊",
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。"
  },
  "tags": []
}