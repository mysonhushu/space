{
  "id": 50201,
  "star": 1,
  "name": "鹧鸪天",
  "dynasty": "宋代",
  "content": "寂寞秋千两绣旗。日长花影转阶迟。燕惊午梦周遮语，蝶困春游落拓飞。 <br> 思往事，入颦眉。柳梢阴重又当时。薄情风絮难拘束，飞过东墙不肯归。",
  "poet": {
    "id": 678,
    "star": 0,
    "name": "李元膺",
    "desc": "东平（今属山东）人，南京教官。生平未详。绍圣间，李孝美作《墨谱法式》，元膺为序。又蔡京翰苑，因赐宴西池，失足落水，几至沉溺，元膺闻之笑曰：“蔡元长都湿了肚里文章。”京闻之怒，卒不得召用。据此，元膺当为哲宗、徽宗时人。《乐府雅词》有李元膺词八首。"
  },
  "tags": []
}