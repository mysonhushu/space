{
  "id": 3233,
  "star": 2,
  "name": "早发苦竹馆",
  "dynasty": "唐代",
  "content": "合沓岩嶂深，朦胧烟雾晓。荒阡下樵客，野猿惊山鸟。 <br> 开门听潺湲，入径寻窈窕。栖鼯抱寒木，流萤飞暗筱。 <br> 早霞稍霏霏，残月犹皎皎。行看远星稀，渐觉游氛少。 <br> 我行抚轺传，兼得傍林沼。贪玩水石奇，不知川路渺。 <br> 徒怜野心旷，讵恻浮年小。方解宠辱情，永托累尘表。",
  "poet": {
    "id": 521,
    "star": 0,
    "name": "李峤",
    "image": "http://img.gushiwen.org/authorImg/liqiao.jpg",
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。"
  },
  "tags": []
}