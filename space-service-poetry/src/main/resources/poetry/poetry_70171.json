{
  "id": 70171,
  "star": 1,
  "name": "【中吕】山坡羊过青哥儿",
  "dynasty": "元代",
  "content": "过分水关<br>山如佛髻，人登鳌背，穿云石磴盘松桧。一关围，万山齐，龙蟠虎踞东南地。岭头两分了银汉水。高，天外倚；低，云涧底。<br>行人驱驰不易，更那堪暮秋天气，拂面西风透客衣。山雨霏微，草虫啾唧。身上淋漓，脚底沾泥。痛恨杀仡情鹧鸪啼，行不得。<br>云山叠翠，枫林如醉，潇潇景物添秋意。过山围，渡山溪，扬鞭举棹非容易。区区只因名利逼。思，家万里。愁，何日归。<br>飘零<br>飘零客寄，困长途尘满征衣，泣露秋虫助客悲。泪眼昏迷，病体尪羸，无甚亲戚，谁肯扶持。行不动哥哥鹧鸪啼，人心碎。",
  "poet": {
    "id": 1009,
    "star": 0,
    "name": "曾瑞",
    "desc": "曾瑞（生卒年不详）， 元代散曲作家。字瑞卿，自号褐夫。大兴（今北京市大兴区）人。因喜江浙人才风物而移家南方。《录鬼簿》记他“临终之日，诣门吊者以千数”，可知他当时已有盛名。由于志不屈物，不解趋附奉承，所以终身不仕，优游市井，赖江淮一带熟人馈赠为生。善绘画，能作隐语小曲，散曲集有《诗酒馀音》行于当世，今佚。"
  },
  "tags": []
}