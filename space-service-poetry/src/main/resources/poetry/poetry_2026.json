{
  "id": 2026,
  "star": 2,
  "name": "杂曲歌辞。回波乐",
  "dynasty": "唐代",
  "content": "回波尔时酒卮，微臣职在箴规。 <br> 侍宴既过三爵，喧哗窃恐非仪。",
  "poet": {
    "id": 1773,
    "star": 0,
    "name": "李景伯",
    "desc": "李景伯，李怀远子，邢州柏仁人也。景龙中为给事中，又迁谏议大夫。中宗尝宴侍臣及朝集使，酒酣，令各为《回波辞》。众皆为诌佞之辞，及自要荣位。次至景伯，曰：“回波尔时酒卮，微臣职在箴规。侍宴既过三爵，喧哗窃恐非仪。”中宗不悦，中书令萧至忠称之曰：“此真谏官也。”景云中，累迁右散骑常侍，寻以老疾致仕。开元中卒。子李彭年。"
  },
  "tags": []
}