{
  "id": 64457,
  "star": 1,
  "name": "沁园春",
  "dynasty": "宋代",
  "content": "十月雪堂，将归临皋，二客从坡。适薄暮得鱼，细鳞巨口，新霜脱叶，月步行歌。有客无肴，有肴无酒，如此风清月白何。归谋妇，得旧藏斗酒，重载婆娑。 <br> 登虬踞虎嵯峨。更凭醉攀翻栖鹘窠。曾岁月几何，江流断岸，山川非昔，夜啸扪萝。孤鹤横江，羽衣入梦，应悟飞鸣昔我过。开户视，但寂寥四顾，万顷烟波。",
  "poet": {
    "id": 753,
    "star": 0,
    "name": "刘将孙",
    "image": "http://img.gushiwen.org/authorImg/liujiangsun.jpg",
    "desc": "刘将孙（1257—？）字尚友，庐陵（今江西吉安）人，刘辰翁之子。尝为延平教官、临江书院山长。事迹见《新元史。刘辰翁传》。有《养吾斋集》四十卷，久佚。《四库总目提要》云：“将孙以文名于宋末，濡染家学，颇习父风，故当时有小须之目。”《彊村丛书》辑有《养吾斋诗馀》一卷。"
  },
  "tags": []
}