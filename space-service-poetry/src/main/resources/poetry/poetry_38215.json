{
  "id": 38215,
  "star": 1,
  "name": "暑日题道边树",
  "dynasty": "唐代",
  "content": "火轮迸焰烧长空，浮埃扑面愁朦朦。羸童走马喘不进， <br> 忽逢碧树含清风。清风留我移时住，满地浓阴懒前去。 <br> 却叹人无及物功，不似团团道边树。",
  "poet": {
    "id": 1923,
    "star": 0,
    "name": "王毂",
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。"
  },
  "tags": []
}