{
  "id": 64724,
  "star": 1,
  "name": "临江仙（席上赋）",
  "dynasty": "宋代",
  "content": "霜月穿帘乍白，苹风入坐偏凉。麾灯促席诧时光。桃花歌扇小，杨柳舞衫长。 <br> 别乘平分风月，词人剩引觥觞。莫将幽恨搅刚肠。尽添金掌露，频注玉猊香。 ",
  "poet": {
    "id": 1748,
    "star": 0,
    "name": "毕良史",
    "desc": "毕良史，[宋]（?至一一五o）字少董，蔡州（今河南汝南）人，一作代州（今山西大同）人。士安孙。绍兴间进士，善作窠木、竹石、云龙。喜字学，得晋、唐人笔法，尤工小楷。少游京师，以买卖古器、字画之属，出入贵人之门。当时谓之毕偿卖（米芾画史作“常卖”。兵火后侨寓兴国军，江西漕将蒋灿喜其辨慧，资给赴行在。时高宗方搜访古玩，恨未有辨其真伪者，得良史甚悦。补文学，权知东明县。到县搜求古器书画，复载以达行在。高宗大喜，改京秩，栖迟辇下，人又号毕骨董。《杨诚斋集、图绘宝鉴、书史会要、画鉴、六研斋二笔》"
  },
  "tags": []
}