{
  "id": 34768,
  "star": 1,
  "name": "读汉史",
  "dynasty": "唐代",
  "content": "四百年间反覆寻，汉家兴替好沾襟。每逢奸诈须挼手， <br> 真遇英雄始醒心。王莽弄来曾半破，曹公将去便平沈。 <br> 当时虚受君恩者，谩向青编作鬼林。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}