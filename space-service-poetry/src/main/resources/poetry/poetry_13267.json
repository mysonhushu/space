{
  "id": 13267,
  "star": 1,
  "name": "题巴州光福寺楠木",
  "dynasty": "唐代",
  "content": "楚江长流对楚寺，楠木幽生赤崖背。临谿插石盘老根， <br> 苔色青苍山雨痕。高枝闹叶鸟不度，半掩白云朝与暮。 <br> 香殿萧条转密阴，花龛滴沥垂清露。闻道偏多越水头， <br> 烟生霁敛使人愁。月明忽忆湘川夜，猿叫还思鄂渚秋。 <br> 看君幽霭几千丈，寂寞穷山今遇赏。亦知钟梵报黄昏， <br> 犹卧禅床恋奇响。",
  "poet": {
    "id": 681,
    "star": 0,
    "name": "严武",
    "desc": "严武，唐（公元七二六年至七六五年）字季鹰，华州华阴人。生于唐玄宗开元十四年，卒于代宗永泰元年，年四十岁。武虽武夫，亦能诗，全唐诗中录存六首。另外还有三国时期东吴棋士严武以及黄埔一期严武陆军中将。► 6篇诗文"
  },
  "tags": []
}