{
  "id": 61424,
  "star": 1,
  "name": "满江红（雨花台再用弟履齐鸟衣园韵）",
  "dynasty": "宋代",
  "content": "秋后钟山，苍翠色、可供餐食。登临处、怨桃旧曲，催梅新笛。江近苹风随汛落，峰高松露和云滴。欢头童、齿豁已成翁，犹为客。 <br> 老怀抱，非畴昔。欢意思，须寻觅。人间世、假饶百岁，苦无多日。已没风云豪志气，祗思烟水间踪迹。问何年、同老转溪滨，渔钩掷。",
  "poet": {
    "id": 424,
    "star": 0,
    "name": "吴渊",
    "desc": "吴渊（1190—1257年）字道父，号退庵。吴柔胜第三子，宣州宁国（今属安徽）人。约生于宋光宗绍熙初，卒于理宗宝祐五年，年约六十八岁左右。嘉定七年中进士，调建德主簿。丞相史弥远在馆中留他，将授以开化尉，他谢道：“甫得一官，何敢躁进。”弥远就不再强他。累官兵部尚书，进端明殿学士，江东安抚使、拜资政殿大学士，封金陵公，徙知福州、福建安抚使，予祠。又力战有功。拜参知政事，未几，卒。渊著有《退庵集》、《退庵词》奏议及易解，《宋史本传》传于世。"
  },
  "tags": []
}