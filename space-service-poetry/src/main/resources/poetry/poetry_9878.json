{
  "id": 9878,
  "star": 1,
  "name": "酬于侍郎湖南见寄十四韵",
  "dynasty": "唐代",
  "content": "桂岭千崖断，湘流一派通。长沙今贾傅，东海旧于公。 <br> 章甫经殊俗，离骚继雅风。金闺文作字，玉匣气成虹。 <br> 翰墨时招侣，丹青夙在公。主恩留左掖，人望积南宫。 <br> 巧拙循名异，浮沉顾位同。九迁归上略，三已契愚衷。 <br> 责谢庭中吏，悲宽塞上翁。楚材欣有适，燕石愧无功。 <br> 山晓重岚外，林春苦雾中。雪花翻海鹤，波影倒江枫。 <br> 去札频逢信，回帆早挂空。避贤方有日，非敢爱微躬。",
  "poet": {
    "id": 2933,
    "star": 0,
    "name": "包佶",
    "desc": "包佶，生卒年不详。唐代诗人。字幼正、闰州延陵（今江苏省丹阳市）人。历任秘书监、刑部侍郎、谏议大夫、御史中丞，居官严正，所至有声。因疾辞官，卒于故里。封丹阳郡公。天宝六年及进士第。累官谏议大夫，坐善元载贬岭南。刘晏奏起为汴东两税使。晏罢，以佶充诸道盐铁轻货钱物使。迁刑部侍郎，改秘书监，封丹阳郡公，居官谨确，所在有声。佶天才赡逸，气宇清深，心醉古经，神和《大雅》，诗家老斫（音卓，指技艺精湛、经验丰富）。与刘长卿、窦叔向诸公皆莫逆之爱，晚岁沾风痹之疾，辞宠乐高，不及荣利。"
  },
  "tags": []
}