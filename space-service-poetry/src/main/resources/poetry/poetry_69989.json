{
  "id": 69989,
  "star": 2,
  "name": "【南吕】一枝花_咏惜花春起",
  "dynasty": "元代",
  "content": "花间杜宇啼，柳外黄莺啭。银河青耿耿，玉露滴涓涓。潜入花园，露湿残妆面，风吹云髻偏。画阁内绣幕犹垂，锦堂上珠帘未卷。<br>【梁州】恰行过开烂漫梨花树底，早来到喷清香芍药栏边。海棠颜色堪人羡。桃红喷火，柳绿拖烟。蜂飞飐飐，蝶舞翩翩。惊起些宿平沙对对红鸳，出新巢燕子喧喧。怕的是罩花丛玉露濛濛，愁的是透罗衣轻风剪剪，盼的是照纱窗红日淹淹。近前，怕远。蹴金莲懒把香尘践，忒坚心，忒心恋。休辜负美景良辰三月天，堪赏堪怜。<br>【尾声】则为这惜花懒入秋千院，因早起空闲鸳枕眠，废寝忘餐把花恋。将花枝笑捻，斜插在鬓边，手执着菱花镜儿里显。",
  "poet": {
    "id": 0,
    "star": 0,
    "name": "高秀文"
  },
  "tags": []
}