{
  "id": 64589,
  "star": 1,
  "name": "向湖边（江纬读书堂）",
  "dynasty": "宋代",
  "content": "退处乡关，幽栖林薮，舍宇第须茅盖。翠巘清泉，启轩窗遥对。遇等闲、邻里过从，亲朋临顾，草草便成幽会。策杖携壶，向湖边柳外。 <br> 旋买溪鱼，便斫银丝脍。谁复欲痛饮，如长鲸吞海。共惜醺酣，恐欢娱难再。矧清风明月非钱买。休追念、金马玉堂心胆碎。且斗尊前，有阿谁身在。",
  "poet": {
    "id": 1219,
    "star": 0,
    "name": "江纬",
    "desc": "江纬，名慈，字彦文，开原乡一都塘口人。元符三年（1100），如对，赐进士，授太常少卿。建炎间，以言事忤，归居七虎堂。七虎堂，位于石门乡二十三都华埠镇大坞岗。宋元祐间（1086-1093）由太常少卿江纬创建。时江少齐、江朝宗、江少虞、程俱、李处权、赵子昼，曾负笈至此求学，时人称文中七虎。"
  },
  "tags": []
}