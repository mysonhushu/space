{
  "id": 53179,
  "star": 1,
  "name": "忆瑶姬（南徐连沧观赏月）",
  "dynasty": "宋代",
  "content": "微雨初晴。洗瑶空万里，月挂冰轮。广寒宫阙近，望素娥缥缈，彤桂亭亭。金盘露冷，玉树风轻。倍觉秋思清。念去年，曾共吹箫侣，同赏蓬瀛。 <br> 奈此夜、旅泊江城。谩花光眩目，绿酒如渑。幽怀终有恨，恨绮窗清影，虚照娉婷。蓝桥□杳，楚馆云深。拟凭归梦去，强就枕，无奈孤衾梦易惊。",
  "poet": {
    "id": 701,
    "star": 0,
    "name": "蔡伸",
    "desc": "蔡伸（1088—1156）字伸道，号友古居士，莆田（今属福建）人，蔡襄孙。政和五年（1115）进士。宣和年间，出知潍州北海县、通判徐州。赵构以康王开大元帅幕府，伸间道谒军门，留置幕府。南渡后，通判真州，除知滁州。秦桧当国，以赵鼎党被罢，主管台州崇道观。绍兴九年（1139），起知徐州，改知德安府。后为浙东安抚司参谋官，提举崇道观。绍兴二十六年卒，年六十九。《宋史翼》有传。伸少有文名，擅书法，得祖襄笔意。工词，与向子諲同官彭城漕属，屡有酬赠。有《友古居士词》一卷。 存词175首。"
  },
  "tags": []
}