{
  "id": 62552,
  "star": 1,
  "name": "木兰花慢（寄题荪壁山房）",
  "dynasty": "宋代",
  "content": "向烟霞堆里，著吟屋、最高层。望海日翻红，林霏散白，猿鸟幽深。双岑。倚天翠湿，看浮云、收尽雨还晴。晓色千松逗冷，照人眼底长青。 <br> 闲情。玉尘风生。摹茧字，校鹅经。爱静翻缃帙，芸台棐几，荷制兰樱。分明。晋人旧隐，掩岩扉、月午籁沈沈。三十六梯树杪，溯空遥想登临。",
  "poet": {
    "id": 2882,
    "star": 0,
    "name": "李莱老",
    "desc": "李莱老（约公元1260年前后在世），字周隐（词综作字逛翁。此从绝妙好词），号秋崖，里居及生卒年均不详，约宋理宗景定初前后在世。他大约是李彭老的兄弟。亦工词，与周密时相唱酬。咸淳六年（公元1270年）知严州。词与李彭老合为《龟溪二隐集》。"
  },
  "tags": []
}