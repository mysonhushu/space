{
  "id": 50094,
  "star": 1,
  "name": "洞仙歌",
  "dynasty": "宋代",
  "content": "年时此际，向扁舟同载。风送征帆暮天外。对沙汀宿鹭，与波上轻鸥，双双处，相唤相呼自在。 <br> 如今重整棹，烟景依然，谁念轻分绣罗带。向蓬窗独坐，不觉徊徨，鸥与鹭、想一齐惊怪。怎生得、今宵梦还家，又譬如秉烛，夜阑相对。",
  "poet": {
    "id": 62,
    "star": 0,
    "name": "晁端礼",
    "image": "http://img.gushiwen.org/authorImg/chaoduanli.jpg",
    "desc": "晁端礼(1046～1113) 北宋词人。名一作元礼。字次膺。开德府清丰县（今属河南）人，因其父葬于济州任城（今山东济宁），遂为任城人。徽宗政和三年(1113),由于蔡京举荐,应诏来到京城。适逢宫禁中莲荷初生，他进《并蒂芙蓉》词，大得徽宗称赏。于是以承事郎为大晟府协律。黄称他\"与万俟雅言（咏）齐名，按月律进词\"（《唐宋诸贤绝妙词选》卷七）。未及供职即病逝。"
  },
  "tags": []
}