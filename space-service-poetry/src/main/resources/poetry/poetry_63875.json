{
  "id": 63875,
  "star": 1,
  "name": "齐天乐（舟中和花翁韵答自村同年）",
  "dynasty": "宋代",
  "content": "东南半壁乾坤窄，渺人物、消磨尽。官爵网罗，功名钓饵，眼底纷纷蛙井。暮更朝令。扌干格了多少，英雄豪俊。身事悠悠，儒冠误矣文章病。 <br> 休休蕉鹿梦省。早牛衣无恙，鸥盟未冷。相越平吴，终成底用，不似五湖舟稳。浩歌狂饮。休说我命通，待他心肯。浮世南柯，梦邯郸一枕。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}