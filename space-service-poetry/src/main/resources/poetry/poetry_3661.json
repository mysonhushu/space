{
  "id": 3661,
  "star": 1,
  "name": "汾阴后土祠作",
  "dynasty": "唐代",
  "content": "昔予读旧史，遍睹汉世君。武皇实稽古，建兹百代勋。 <br> 号令垂懋典，旧经备阙文。西巡历九嶷，舳舻被江滨。 <br> 勒兵十八万，旌旗何纷纷。朅来茂陵下，英声不复闻。 <br> 我行岁方晏，极望山河分。神光终冥漠，鼎气独氛氲。 <br> 揽涕步脽上，登高见彼汾。雄图今安在，飞飞有白云。",
  "poet": {
    "id": 0,
    "star": 0,
    "name": "李適"
  },
  "tags": []
}