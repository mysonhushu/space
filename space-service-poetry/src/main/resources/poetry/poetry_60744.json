{
  "id": 60744,
  "star": 1,
  "name": "水调歌头（次下洞流杯亭作）",
  "dynasty": "宋代",
  "content": "金篆锁岩穴，玉斧凿山湫。飞泉溅沫无数，六月自生秋。天矫长松千岁，上有冷然天籁，清响眇难收。亭屋创新观，客鞅棹还留。 <br> 推名利，付飘瓦，寄虚舟。蒸羔酿秫，醅瓮戢戢蚁花浮。唤取能歌能舞，乘兴携将高处，杯酌荐昆球。径醉双股直，白眼视庸流。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}