{
  "id": 47553,
  "star": 1,
  "name": "补沈恭子诗",
  "dynasty": "唐代",
  "content": "灵质贯轩昊，遐年越商周。自然失远裔，安得怨寡俦。</p> <p>我亦小国胤，易名惭见优。虽非放旷怀，雅奉逍遥游。</p> <p>携手桂枝下，属词山之幽。风雨一以过，林麓飒然秋。</p> <p>落日倚石壁，天寒登古丘。荒泉已无夕，败叶翳不流。</p> <p>乱翠缺月隐，衰红清露愁。览物性未逸，反为情所囚。</p> <p>异才偶绝境，佳藻穷冥搜。虚倾寂寞音，敢作杂佩酬。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}