{
  "id": 33147,
  "star": 1,
  "name": "经安容先生旧居",
  "dynasty": "唐代",
  "content": "羽化留遗踪，千载踪难没。一泉岩下水，几度换明月。 <br> 松老不改柯，龙久皆变骨。云雨有归时，鸡犬无还日。 <br> 至今青山中，寂寞桃花发。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}