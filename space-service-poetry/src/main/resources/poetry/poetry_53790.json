{
  "id": 53790,
  "star": 1,
  "name": "水调歌头（送季修同希文去秀）",
  "dynasty": "宋代",
  "content": "十年禅榻畔，风雨扬茶烟。跳丸日月，未甘白发困尧天。江左风流才子，要伴江湖张翰，同泛洛阳船。酌酒情无尽，海燕绕船竿。 <br> 逼人来，功业事，不教闲。男儿三十，定当谈笑在堂间。老子婆娑贫态，闭户长须赤脚，他日要分残。禹浪桃花影，归棹正轻安。 <br> |<何山道人水调歌头二十首一韵，余和之，计前后凡八首。道人之语，如谢康乐诗，出水芙蓉，自然可爱，余诚不足以继其后。呜呼，道人死矣，仙耶人耶，皆不知。俟如其数，焚香烧以与之。魂如有灵，当凌云一笑。 < div> </何山道人水调歌头二十首一韵，余和之，计前后凡八首。道人之语，如谢康乐诗，出水芙蓉，自然可爱，余诚不足以继其后。呜呼，道人死矣，仙耶人耶，皆不知。俟如其数，焚香烧以与之。魂如有灵，当凌云一笑。>",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}