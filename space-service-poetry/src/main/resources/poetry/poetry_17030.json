{
  "id": 17030,
  "star": 1,
  "name": "送张阁老中丞持节册吊回鹘",
  "dynasty": "唐代",
  "content": "旌旆翩翩拥汉官，君行常得远人欢。分职南台知礼重， <br> 辍书东观见才难。金章玉节鸣驺远，白草黄云出塞寒。 <br> 欲散别离唯有醉，暂烦宾从驻征鞍。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}