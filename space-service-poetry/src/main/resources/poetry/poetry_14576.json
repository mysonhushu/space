{
  "id": 14576,
  "star": 3,
  "name": "宴席赋得姚美人拍筝歌（美人曾在禁中）",
  "dynasty": "唐代",
  "content": "出帘仍有钿筝随，见罢翻令恨识迟。微收皓腕缠红袖， <br> 深遏朱弦低翠眉。忽然高张应繁节，玉指回旋若飞雪。 <br> 凤箫韶管寂不喧，绣幕纱窗俨秋月。有时轻弄和郎歌， <br> 慢处声迟情更多。已愁红脸能佯醉，又恐朱门难再过， <br> 昭阳伴里最聪明，出到人间才长成。遥知禁曲难翻处， <br> 犹是君王说小名。",
  "poet": {
    "id": 583,
    "star": 0,
    "name": "卢纶",
    "image": "http://img.gushiwen.org/authorImg/lulun.jpg",
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。"
  },
  "tags": []
}