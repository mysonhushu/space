{
  "id": 68957,
  "star": 2,
  "name": "选冠子",
  "dynasty": "宋代",
  "content": "碧眼连车，黄头间座，望断故人何处。当时胜丽，旧是繁华，都变虏言胡语。万里衔冤，几年埋恨，仔细向谁分诉。对南风凝眸，眺神旌、触目泪流如雨。 <br> 今幸会，电扫雷驱，云开雾敛，一旦青天重睹。桃林卧草，华岳嘶风，行迓太平周武。洗尽腥膻巷陌。从此追欢，酒坏频举。任笙箫声里，花朝月夕。醉中歌舞。",
  "poet": {
    "id": 0,
    "star": 0,
    "name": "杨太尉"
  },
  "tags": []
}