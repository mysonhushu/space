{
  "id": 1998,
  "star": 5,
  "name": "杂曲歌辞。破阵乐",
  "dynasty": "唐代",
  "content": "秋来四面足风沙，塞外征人暂别家。 <br> 千里不辞行路远，时光早晚到天涯。 <br> 汉兵出顿金微，照日明光铁衣。百里火幡焰焰， <br> 千行云骑騑騑.蹙踏辽河自竭，鼓噪燕山可飞。 <br> 正属四方朝贺，端知万舞皇威。 <br> 少年胆气凌云，共许骁雄出群。匹马城南挑战， <br> 单刀蓟北从军。一鼓鲜卑送款，五饵单于解纷。 <br> 誓欲成名报国，羞将开口论勋。",
  "poet": {
    "id": 0,
    "star": 0,
    "name": "佚名"
  },
  "tags": []
}