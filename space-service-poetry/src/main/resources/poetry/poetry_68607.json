{
  "id": 68607,
  "star": 1,
  "name": "满江红（重九登增江凤台望崔清献故居）",
  "dynasty": "宋代",
  "content": "凤去台空，庭叶下、嫩寒初透。人世上、几番风雨，几番重九。列岫迢供远目，晴空荡荡容长袖。把中年、怀抱更登台，秋知否。 <br> 天也老，山应瘦。时易失，欢难久。到于今惟有，黄花依旧。岁晚凄其诸葛恨，乾坤只可渊明酒。忆坡头、老菊晚香寒，空搔首。",
  "poet": {
    "id": 2919,
    "star": 0,
    "name": "陈纪",
    "desc": "陈纪（1254—1345），字景元，号淡轩，一号陵交，东莞（今属广东）人。南宋末年诗人、词人。领咸淳九年（1273年）乡荐，咸淳九年（1273年）与兄陈庚同登进士，官通直郎。宋亡后，不仕，与赵必襐、赵时清等隐于乡中，诗酒酬唱。"
  },
  "tags": []
}