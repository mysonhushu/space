{
  "id": 68900,
  "star": 1,
  "name": "烛影摇红（五月初三）",
  "dynasty": "宋代",
  "content": "风入虞弦，麦秋向晚梅天润。彩丝长命斗新奇，还是端阳近。想见瑶池仙韵。对蟠桃、朱颜相映。篆飘宝鼎，酒满霞觞，黄堂深静。 <br> 超悟真筌，凤归不作登台恨。庆余有子在河图，详试龚黄政。好是棠阴清永。且游戏、壶中光景。会有飞诏，却奉轻轩，天朝归观。",
  "poet": {
    "id": 0,
    "star": 0,
    "name": "鼓峰"
  },
  "tags": []
}