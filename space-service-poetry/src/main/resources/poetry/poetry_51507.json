{
  "id": 51507,
  "star": 1,
  "name": "蓦山溪（上元词）",
  "dynasty": "宋代",
  "content": "婵娟不老，依旧东风面。华烛下珠軿，盛寒里、春光一片。不教暮景，也似每常来，水精宫，银色界，今夜分明见。 <br> 碧街如水，人影花凌乱。谁在柳阴中，小妆寒、落梅数点。诗翁独倚，十二玉阑干，露蒙蒙，云冉冉，千嶂琉璃浅。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}