{
  "id": 66090,
  "star": 1,
  "name": "贺新郎（月夜）",
  "dynasty": "宋代",
  "content": "斗柄回秋律。素蟾飞、冰霜万里，满川金碧。得月偏多何处是，惟有桥南第一。正野迥、西风寒寂。丹桂婆娑疏影在，想微瑕、未累千金璧。河汉远，澹无迹。知君有句酬佳夕。尽高歌、胡床自倚，露漙珠溢。坐到参横星欲暗，隐隐天低似笠。但络纬、悲啼催织。吟咏凄凉翻有恨，谅知音、人远空追忆。谁为置，郑庄驿。",
  "poet": {
    "id": 735,
    "star": 0,
    "name": "游次公",
    "desc": "游次公，字子明，号西池，又号寒岩，建安（今福建建瓯）人，著名理学家游酢侄孙，礼部侍郎游操之子。乾道末，为范成大幕僚，多有唱和，又曾为安仁令。淳熙十四年（1187）以奉议郎通判汀州。著有《倡酬诗卷》，存词五首。"
  },
  "tags": []
}