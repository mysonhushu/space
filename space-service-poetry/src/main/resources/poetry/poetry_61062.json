{
  "id": 61062,
  "star": 1,
  "name": "木兰花慢（送郑伯昌）",
  "dynasty": "宋代",
  "content": "古人吾不见，君莫是、郑当时。更筑就山房，躬耕谷口，名动京师。诸公任他衮衮，与杜陵野老共襟期。有客至门先喜，得钱沽酒何疑。 <br> 昔年连辔柳边归。陈迹恍难追。况种桃道士，看花君子，回首皆非。相逢故人问讯，道刘郎、老去久无诗。把作一场春梦，觉来莫要寻思。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}