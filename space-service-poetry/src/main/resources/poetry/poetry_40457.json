{
  "id": 40457,
  "star": 1,
  "name": "赠胥尊师",
  "dynasty": "唐代",
  "content": "绿发童颜羽服轻，天台王屋几经行。云程去速因风起， <br> 酒债还迟待药成。房闭十洲烟浪阔，箓开三洞鬼神惊。 <br> 他年华表重归日，却恐桑田已变更。",
  "poet": {
    "id": 1593,
    "star": 0,
    "name": "熊皎",
    "desc": "熊皎（一作皦），唐代诗人。后唐清泰二年(935)登进士第。后晋天福时，为延州刺史刘景岩从事，景岩徙邠州，皦入拜补阙。"
  },
  "tags": []
}