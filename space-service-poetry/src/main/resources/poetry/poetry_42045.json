{
  "id": 42045,
  "star": 1,
  "name": "夏日闺怨",
  "dynasty": "唐代",
  "content": "桃径李蹊绝芳园，炎氛炽日满愁轩。枝上鸟惊朱槿落， <br> 池中鱼戏绿蘋翻。君恋京师久留滞，妾怨高楼积年岁。 <br> 非关曾入楚王宫，直为相思腰转细。卧簟乘闲乍逐凉， <br> 熏炉畏热懒焚香。雨沾柳叶如啼眼，露滴莲花似汗妆。 <br> 全由独自羞看影，艳是孤眠疑夜永。无情拂镜不成妆， <br> 有时却扇还风静。近日书来道欲归，鸳鸯文锦字息机。 <br> 但恐愁容不相识，为教恒著别时衣。",
  "poet": {
    "id": 2304,
    "star": 0,
    "name": "蔡瑰",
    "desc": "生卒年不详。隋大业中，僧智琳碑为“江阳介士蔡瑰所制”，见《续高僧传》卷一二。应即其人。不知是否入唐。《全唐诗》存诗1首，出《初唐诗纪》卷五九引《玉台后集》。"
  },
  "tags": []
}