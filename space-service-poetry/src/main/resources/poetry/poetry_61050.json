{
  "id": 61050,
  "star": 1,
  "name": "念奴娇（三和）",
  "dynasty": "宋代",
  "content": "四朝遗老，须眉白、巧历不知其纪《瘗鹤铭》云：“鹤寿不知其纪”。真唤九重为座主，肯谒侯门王邸。晚会耆英，未论爵德，乡曲无如齿。酒酣度曲，妙音久不闻此。 <br> 堪叹化鹤重来，但累累华表，旧人存几。散尽黄金，留箧中团扇，怕秋风起。结绮歌阑，披香宴悄，放出深宫里。颠毛虽秃，尚堪封管城子。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}