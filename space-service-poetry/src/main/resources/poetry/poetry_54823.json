{
  "id": 54823,
  "star": 1,
  "name": "水调歌头",
  "dynasty": "宋代",
  "content": "风卷暮云尽，镜净一天秋。试把鹅黄新酒，细酌散闲愁。西望群山千叠，眇眇飞鸿没处，爽气与俱浮。且尽尊中绿，不用叹淹留。 <br> 对西风，歌妙曲，意绸缪。万顷烟云奇变，所得过封侯。何事苦萦名利，便合绿蓑青笠，投绂早归休。他日君寻我，小艇钓寒流。",
  "poet": {
    "id": 0,
    "star": 0,
    "name": "倪稱"
  },
  "tags": []
}