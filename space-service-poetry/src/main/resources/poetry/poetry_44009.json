{
  "id": 44009,
  "star": 1,
  "name": "寒月送玄士入天台",
  "dynasty": "唐代",
  "content": "之子逍遥尘世薄，格淡于云语如鹤。相见唯谈海上山， <br> 碧侧青斜冷相沓。芒鞋竹杖寒冻时，玉霄忽去非有期。 <br> 僮担赤笼密雪里，世人无人留得之。想入红霞路深邃， <br> 孤峰纵啸仙飙起。星精聚观泣海鬼，月涌薄烟花点水。 <br> 送君丁宁有深旨，好寻佛窟游银地。雪眉衲僧皆正气， <br> 伊昔贞白先生同此意。若得神圣之药，即莫忘远相寄。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}