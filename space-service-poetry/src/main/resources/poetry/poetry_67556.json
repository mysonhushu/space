{
  "id": 67556,
  "star": 4,
  "name": "八声甘州",
  "dynasty": "宋代",
  "content": "渐莺声近也，探年芳、河畔扼轻轮。旋东风染绿，绵绵平野，无际烟春。最苦夕阳天外，愁损倚阑人。无奈潇湘杳，留滞王孙。 <br> 冷落池塘残梦，是送君归后，南浦消魂。赖东君能客，醉卧展香茵。尽教更、行人远，也相伴、连水复连云。关山道、算无今古，客恨长新。",
  "poet": {
    "id": 3017,
    "star": 0,
    "name": "郑子玉",
    "desc": "郑子玉，字号不详，生卒年不详，大致处于宋朝时期，诗人，代表作宋词《八声甘州》。"
  },
  "tags": []
}