{
  "id": 45170,
  "star": 1,
  "name": "喜彬上人见访",
  "dynasty": "唐代",
  "content": "高吟欲继沃州师，千里相寻问课虚。残腊江山行尽处， <br> 满衣风雪到闲居。携来律韵清何甚，趣入幽微旨不疏。 <br> 莫惜天机细捶琢，他时终可拟芙蕖。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}