{
  "id": 17043,
  "star": 1,
  "name": "送韦中丞奉使新罗（往字）",
  "dynasty": "唐代",
  "content": "淳化洽声明，殊方均惠养。计书重译至，锡命双旌往。 <br> 星辞北极远，水泛东溟广。斗柄辨宵程，天琛宜昼赏。 <br> 孤光洲岛迥，净绿烟霞敞。展礼盛宾徒，交欢觌君长。 <br> 经途劳视听，怆别萦梦想。延颈旬岁期，新恩在归鞅。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}