{
  "id": 66054,
  "star": 1,
  "name": "喜迁莺",
  "dynasty": "宋代",
  "content": "暮春清昼。政莺啭夏林，棠阴初秀。鼓角让雄，旌旗明灭，宝马又还西骤。山水六朝堪画，宫阙千门如绣。印悬斗。盛元戎小队，花间迎候。芳酎。为公寿。带雨梨花，未用啼红袖。玉帐风前，胡床月下，谈笑要清群丑。桃叶渡船应在，太白洒楼依旧。暂回首。看槐班爰立，沙堤成就。",
  "poet": {
    "id": 3019,
    "star": 0,
    "name": "耿时举",
    "desc": "耿时举，字鼎，宋平江（今江苏苏州）人。居太学，以恩科得文学，为岳庙卒。代表作品有《浣溪沙》、《满江红》、《喜迁莺》。"
  },
  "tags": []
}