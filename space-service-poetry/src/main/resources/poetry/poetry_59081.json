{
  "id": 59081,
  "star": 1,
  "name": "木兰花慢（癸丑年生日）",
  "dynasty": "宋代",
  "content": "年年三月二，是居士、始生朝。念绿鬓功名，初心已负，难报劬劳。天留帝城胜处，汇平湖、远岫碧＿峣。竹色诗书燕几，柳阴桃杏横桥。 <br> 西邻东舍不难招。大半是渔樵。任翁媪欢呼，儿孙歌笑，野具村醪。醉来便随鹤舞，看清风、送月过松梢。百岁因何快乐，尽从心地逍遥。",
  "poet": {
    "id": 0,
    "star": 0,
    "name": "张鎡"
  },
  "tags": []
}