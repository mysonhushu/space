{
  "id": 15755,
  "star": 1,
  "name": "田家留客",
  "dynasty": "唐代",
  "content": "人家少能留我屋，客有新浆马有粟。远行僮仆应苦饥， <br> 新妇厨中炊欲熟。不嫌田家破门户，蚕房新泥无风土。 <br> 行人但饮莫畏贫。明府上来何苦辛。丁宁回语屋中妻， <br> 有客勿令儿夜啼。双冢直西有县路，我教丁男送君去。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}