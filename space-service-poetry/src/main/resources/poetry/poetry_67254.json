{
  "id": 67254,
  "star": 1,
  "name": "水调歌头（饮芜湖雄观亭）",
  "dynasty": "宋代",
  "content": "璧月挂银汉，冷浸一江秋。天公付我清赏，仙籍桂香浮。极目江山如画，际晚云烟凝紫，秋色豁羁愁。颂看上雄观，波影动帘钩。雁排空，渔唱晚，楚天幽。湖阴一曲千载，成败倩谁筹。试问谪仙何处，唤起于湖同醉，小为作遨头。老子欲起舞，摆脱利名休。",
  "poet": {
    "id": 0,
    "star": 0,
    "name": "魏庭玉"
  },
  "tags": []
}