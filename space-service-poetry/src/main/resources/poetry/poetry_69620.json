{
  "id": 69620,
  "star": 4,
  "name": "【中吕】满庭芳　渔",
  "dynasty": "元代",
  "content": "江天晚霞，舟横野渡，网晒汀沙。一家老幼无牵挂，恣意喧哗。新糯酒香橙<br>藕芽，锦鳞鱼紫蟹红虾。杯盘罢，争些醉煞，和月宿芦花。　樵<br>　　腰间斧柯，观棋曾朽，修月曾磨。不将连理枝梢锉，无缺钢多。不饶过猿枝<br>鹤窠，惯立尽石涧泥坡。还参破，名缰利锁，云外放怀歌。　耕<br>　　耕田看书，一川禾黍，四壁桑榆。庄家也有欢娱处，莫说其余。赛社处王留<br>宰猪，劝农回牛表牵驴，还家去，蓬窗睡足，一品待何如？　牧<br>　　闲中放牛，天连野草，水接平芜。终朝饱玩江山秀，乐以忘忧。青箬笠西风<br>渡口，绿蓑衣暮雨沧州。黄昏后，长笛在手，吹破楚天秋。",
  "poet": {
    "id": 835,
    "star": 0,
    "name": "赵显宏",
    "desc": "［元］（约公元一三二〇年前后在世）字不详，号学村，里居、生卒年及生平均不详，约元仁宗延祐末前后在世。与孙周卿同时。工散曲，所作有和李伯瞻的殿前欢四支，今犹存。"
  },
  "tags": []
}