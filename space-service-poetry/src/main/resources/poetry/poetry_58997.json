{
  "id": 58997,
  "star": 3,
  "name": "满江红（寿稼轩）",
  "dynasty": "宋代",
  "content": "寿酒如渑，拚一醉、劝君休惜。君不记、济河津畔，当年今夕。万丈文章光焰里，一星飞堕从南极。便御风、乘兴入京华，班卿棘。 <br> 君不是，长庚白。又不是，严陵客。只应是，明主梦中良弼。好把袖间经济手，如今去补天西北。等瑶池、侍宴夜归时，骑箕翼。",
  "poet": {
    "id": 101,
    "star": 0,
    "name": "杨炎正",
    "image": "http://img.gushiwen.org/authorImg/yangyanzheng.jpg",
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。"
  },
  "tags": []
}