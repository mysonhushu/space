{
  "id": 16687,
  "star": 1,
  "name": "德宗皇帝挽歌词三首",
  "dynasty": "唐代",
  "content": "道启轩皇圣，威扬夏禹功。讴歌亭育外，文武盛明中。 <br> 日月光连璧，烟尘屏大风。为人祈福处，台树与天通。 <br> 圣历□勤政，瑶图庆运长。寿宫开此地，仙驾缈何乡。 <br> 风断清笳调，云愁绿旆扬。上升知不恨，弘济任城王。 <br> 尝闻阊阖前，星拱北辰箓。今来大明祖，辇驾桥山曲。 <br> 松柏韵幽音，鱼龙焰寒烛。岁岁秋风辞，兆人歌不足。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}