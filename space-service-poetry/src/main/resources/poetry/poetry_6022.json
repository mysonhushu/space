{
  "id": 6022,
  "star": 1,
  "name": "欲之新乡答崔颢綦毋潜",
  "dynasty": "唐代",
  "content": "数年作吏家屡空，谁道黑头成老翁。男儿在世无产业， <br> 行子出门如转蓬。吾属交欢此何夕，南家捣衣动归客。 <br> 铜炉将炙相欢饮，星宿纵横露华白。寒风卷叶度滹沱， <br> 飞雪布地悲峨峨。孤城日落见栖鸟，马上时闻渔者歌。 <br> 明朝东路把君手，腊日辞君期岁首。自知寂寞无去思， <br> 敢望县人致牛酒。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}