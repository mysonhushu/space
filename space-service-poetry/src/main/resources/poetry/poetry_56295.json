{
  "id": 56295,
  "star": 2,
  "name": "念奴娇（中秋垂虹和韵）",
  "dynasty": "宋代",
  "content": "冰蟾驾月，荡寒光、不见层波层碧。几岁中秋争得似，云卷秋声寂寂。多谢星郎，来陪贤令，快赏鳌峰极。广寒宫近，素娥不靳余力。 <br> 夜久露落琼浆，神京归路，有云翘前迹。当日仙人曾驭气，只学神交龟息。今夜清尊，一齐分付，稳是乘槎客。天津重到，霓裳何似闻笛。",
  "poet": {
    "id": 1769,
    "star": 0,
    "name": "赵磻老",
    "desc": "赵磻老，字渭师，东平人，作品有《拙庵词》一卷。"
  },
  "tags": []
}