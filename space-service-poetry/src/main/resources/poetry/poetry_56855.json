{
  "id": 56855,
  "star": 1,
  "name": "汉宫春（乙未正月和李汉老韵，简严子文）",
  "dynasty": "宋代",
  "content": "横笛吹梅，记南楼夜月，疏蕊纤枝。香尘软红自暖，不怕寒欺。人归梦悄，怅凭阑、密约深期。身渐老，风流纵在，逢花那似当时。 <br> 东阁占春宜早，甚开迟也似，雪屋疏篱。须公彩毫度曲，锦帐题诗。多应见我，怪尊前、华发其谁。烦道与，巡檐共笑，元是旧日相知。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}