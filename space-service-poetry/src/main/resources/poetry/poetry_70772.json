{
  "id": 70772,
  "star": 8,
  "name": "齐天乐·秋声馆赋秋声",
  "dynasty": "清代",
  "content": "簟凄灯暗眠还起，清商几处催发？碎竹虚廊，枯莲浅渚，不辨声来何叶？桐飙又接。尽吹入潘郎，一簪愁发。已是难听，中宵无用怨离别。<br>阴虫还更切切。玉窗挑锦倦，惊响檐铁。漏断高城，钟疏野寺，遥送凉潮呜咽。微吟渐怯。讶篱豆花开，雨筛时节。独自开门，满庭都是月。",
  "fanyi": "<h2>注释</h2> ①清商：原为古五音之一。此处指秋风。<br>②飙：泛指风。<br>③潘郎：指晋<a href=\"http://so.gushiwen.org/author_827.aspx\">潘岳</a>。<br>④檐铁：檐马。亦谓之风铃，风马儿。悬于檐下，风起则铮有声。",
  "shangxi": "<h2>赏析</h2> 　　此词着意描写秋声。上片写入夜风声，“几处催发”，使人难于入睡。下片写檐铁惊响，野寺钟疏，虫声切切，凉潮呜咽。独自开门，唯见满庭月光。结句极富<a href=\"http://so.gushiwen.org/view_70772.aspx\">诗</a>情画意。全词从所闻到所见和所思，生动逼真而又细致入微，使人如临其境。",
  "poet": {
    "id": 763,
    "star": 0,
    "name": "厉鹗",
    "desc": "厉鹗（1692-1752），字太鸿，又字雄飞，号樊榭、南湖花隐等，钱塘（今浙江杭州）人，清代文学家，浙西词派中坚人物。康熙五十九年举人，屡试进士不第。家贫，性孤峭。乾隆初举鸿博，报罢。性耽闻静，爱山水，尤工诗馀，擅南宋诸家之胜。著有《宋诗纪事》、《樊榭山房集》等。"
  },
  "tags": [
    "婉约",
    "秋天",
    "声音"
  ]
}