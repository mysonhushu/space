{
  "id": 69027,
  "star": 2,
  "name": "烛影摇红（元宵）",
  "dynasty": "宋代",
  "content": "青旆摇风，朱帘漏月黄昏早。蓬山万叠忽蜚来，上有千灯照。和气祥烟缭绕。映琼楼、五云缥缈。青裙缟袂，乱吹繁弦，九衢欢笑。 </p> <p>元是琴堂，十分管领春光到。手移星宿下人寰，招客来仙岛。信道邦人见少。彷佛似、皇都春好。明年只恐，鳌山扈从，随班清晓。 ",
  "poet": {
    "id": 0,
    "star": 0,
    "name": "程必"
  },
  "tags": []
}