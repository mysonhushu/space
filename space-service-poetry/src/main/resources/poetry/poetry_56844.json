{
  "id": 56844,
  "star": 1,
  "name": "满江红（癸亥九日）",
  "dynasty": "宋代",
  "content": "平楚苍然，烟霭外、飞鸿冥灭。身老矣、登临感慨，几时当彻。痛饮从教吹帽落，悲歌莫系壶边缺。自人生、任运复何为，伤情切。 <br> 功名事，休谩说。渠有命，谁工拙。且随宜斗健，强酬佳节。九月从今知几度，试看镜里头如雪。向醉中、赢取万缘空，真蝉脱。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}