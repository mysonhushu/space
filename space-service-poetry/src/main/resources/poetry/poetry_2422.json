{
  "id": 2422,
  "star": 1,
  "name": "大酺乐",
  "dynasty": "唐代",
  "content": "泪滴珠难尽，容残玉易销。倘随明月去，莫道梦魂遥。",
  "poet": {
    "id": 2290,
    "star": 0,
    "name": "张文收",
    "desc": "张文收，张文琮从父弟，贝州武城人。隋内史舍人张虔威子也。尤善音律，尝览萧吉《乐谱》，以为未甚详悉，更博采群言及历代沿革，裁竹为十二律吹之，备尽旋宫之义。时太宗将创制礼乐，召文收于太常，令与少卿祖孝孙参定雅乐。十四年，景云见，河水清，文收采《朱雁天马》之义，制《景云河清》乐，名曰“燕乐”，奏之管弦，为乐之首，今元会第一奏者是也。咸亨元年，迁太子率更令，卒官。撰《新乐书》十二卷。"
  },
  "tags": []
}