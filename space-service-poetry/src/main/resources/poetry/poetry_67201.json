{
  "id": 67201,
  "star": 1,
  "name": "八声甘州（东阳岩）",
  "dynasty": "宋代",
  "content": "问岩云朵朵为谁飞，向来读何书。道江南名宦，掉头勿顾，彩服归兵。无限山中风物，今古属潜夫。渺渺辽天鹤，应费招呼。 <br> 谩说缁巾缟带，与豸冠犀剑，优乐如何。渐桥横采石，国步已趑趄。想归来、顿成憔悴，欢季鹰、闻早忆莼鲈。丹泉冷，崖钟绝响，夕照啼鸟。",
  "poet": {
    "id": 1261,
    "star": 0,
    "name": "曾原郕",
    "desc": "曾原郕，工诗词。师事著名文学家杨万里。南宋末避乱钟陵，与戴石屏诸贤结“江湖吟社”。遗作极少见，旧县志载有其 《瑞鹤仙》词 《金精山》一首。"
  },
  "tags": []
}