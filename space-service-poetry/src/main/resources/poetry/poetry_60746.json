{
  "id": 60746,
  "star": 1,
  "name": "六州歌头（次岳总干韵）",
  "dynasty": "宋代",
  "content": "将军何日，去筑受降城。三万骑，貔貅虎，戮鲵鲸。洗沧溟。试上金山望，中原路，平于掌，百年事，心未语，泪先倾。若若累累印绶，偏安久、大义谁明。倚危栏欲遍，江水亦吞声。目断苹汀。海门青。 <br> 停杯与问，焉用此，手虽子，积如京。波神怒，风浩浩，勃然兴。卷龙腥。似把渠忠愤，伸恳请，翠华巡。呼壮士，挽河汉，荡＿枪。长算直须先定，如细故、休苦营营。正清愁满抱，鸥鹭却多情。飞过邮亭。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}