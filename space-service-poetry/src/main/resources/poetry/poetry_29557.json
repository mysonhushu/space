{
  "id": 29557,
  "star": 1,
  "name": "和郑先辈谢秩闲居寓书所怀",
  "dynasty": "唐代",
  "content": "西风日夜吹，万木共离披。近甸新晴后，高人得意时。 <br> 暂闲心亦泰，论道面难欺。把笔还诗债，将琴当酒资。 <br> 蓝衫悬竹桁，乌帽挂松枝。名占文章重，官归谏宪迟。 <br> 生涯贫帝里，公议到台司。室冷沾苔藓，门清绝路岐。 <br> 莫言邻白屋，即贺立丹墀。岂虑尘埃久，云霄故有期。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}