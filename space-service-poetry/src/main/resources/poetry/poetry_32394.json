{
  "id": 32394,
  "star": 1,
  "name": "江亭春霁",
  "dynasty": "唐代",
  "content": "江蓠漠漠荇田田，江上云亭霁景鲜。蜀客帆樯背归燕， <br> 楚山花木怨啼鹃。春风掩映千门柳，晓色凄凉万井烟。 <br> 金磬泠泠水南寺，上方僧室翠微连。",
  "poet": {
    "id": 824,
    "star": 0,
    "name": "李郢",
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。"
  },
  "tags": []
}