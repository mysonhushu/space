{
  "id": 68771,
  "star": 1,
  "name": "满江红（风前断笛平韵）",
  "dynasty": "宋代",
  "content": "愁满关山，又吹得、芦花雪深。西楼外、天低水涌，龙挟秋吟。回首人间无此曲，数峰江上落余音。似断云、飞絮两悠悠，何处寻。 <br> 江南路，晴又阴，声韵改，泪盈襟。自中郎去后，羽泛商沈。牛背斜阳添别恨，鸾胶秋月续琴心。待醉骑、黄鹤度苍寒，霜满林。",
  "poet": {
    "id": 0,
    "star": 0,
    "name": "彭芳远"
  },
  "tags": []
}