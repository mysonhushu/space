{
  "id": 65968,
  "star": 1,
  "name": "念奴娇（和李汉老）",
  "dynasty": "宋代",
  "content": "黄橙紫蟹，映金壶潋滟，新醅浮绿。共赏西楼今夜月，极目云无一粟。挥尘高谈，倚栏长啸，下视鳞鳞屋。轰然何处，瑞龙声喷蕲竹。何况露白风清，银河澈汉，仿佛如悬瀑。此景古今如有价，岂惜明珠千斛。灏气盈襟，冷风入袖，只欲骑鸿鹄。广寒宫殿，看人颜似冰玉。",
  "poet": {
    "id": 1693,
    "star": 0,
    "name": "陆淞",
    "desc": "陆淞，[约公元一一四七年前后在世]字子逸，号云溪，山阴人，陆佃之孙，陆游胞兄。生卒年均不详，约宋高宗绍兴中前后在世。"
  },
  "tags": []
}