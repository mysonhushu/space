{
  "id": 9240,
  "star": 1,
  "name": "送许子擢第归江宁拜亲，因寄王大昌龄",
  "dynasty": "唐代",
  "content": "建业控京口，金陵款沧溟。君家临秦淮，傍对石头城。 <br> 十年自勤学，一鼓游上京。青春登甲科，动地闻香名。 <br> 解榻皆五侯，结交尽群英。六月槐花飞，忽思莼菜羹。 <br> 跨马出国门，丹阳返柴荆。楚云引归帆，淮水浮客程。 <br> 到家拜亲时，入门有光荣。乡人尽来贺，置酒相邀迎。 <br> 闲眺北顾楼，醉眠湖上亭。月从海门出，照见茅山青。 <br> 昔为帝王州，今幸天地平。五朝变人世，千载空江声。 <br> 玄元告灵符，丹洞获其铭。皇帝受玉册，群臣罗天庭。 <br> 喜气薄太阳，祥光彻窅冥。奔走朝万国，崩腾集百灵。 <br> 王兄尚谪宦，屡见秋云生。孤城带后湖，心与湖水清。 <br> 一县无诤辞，有时开道经。黄鹤垂两翅，徘徊但悲鸣。 <br> 相思不可见，空望牛女星。",
  "poet": {
    "id": 113,
    "star": 0,
    "name": "岑参",
    "image": "http://img.gushiwen.org/authorImg/cencan.jpg",
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。"
  },
  "tags": []
}