{
  "id": 9851,
  "star": 3,
  "name": "怀素上人草书歌",
  "dynasty": "唐代",
  "content": "狂僧挥翰狂且逸，独任天机摧格律。龙虎惭因点画生， <br> 雷霆却避锋芒疾。鱼笺绢素岂不贵，只嫌局促儿童戏。 <br> 粉壁长廊数十间，兴来小豁胸襟气。长幼集，贤豪至， <br> 枕糟藉麹犹半醉。忽然绝叫三五声，满壁纵横千万字。 <br> 吴兴张老尔莫颠，叶县公孙我何谓。如熊如罴不足比， <br> 如虺如蛇不足拟。涵物为动鬼神泣，狂风入林花乱起。 <br> 殊形怪状不易说，就中惊燥尤枯绝。边风杀气同惨烈， <br> 崩槎卧木争摧折。塞草遥飞大漠霜，胡天乱下阴山雪。 <br> 偏看能事转新奇，郡守王公同赋诗。枯藤劲铁愧三舍， <br> 骤雨寒猿惊一时。此生绝艺人莫测，假此常为护持力。 <br> 连城之璧不可量，五百年知草圣当。",
  "poet": {
    "id": 1281,
    "star": 0,
    "name": "窦冀",
    "desc": "窦冀，官御史。"
  },
  "tags": []
}