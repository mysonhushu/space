{
  "id": 67272,
  "star": 1,
  "name": "沁园春（寿太守·十二月十三日）",
  "dynasty": "宋代",
  "content": "腊后寒收，柳眼青归，梅花笑生。正阳和有脚，日边送暖，洪钧换轴，天上回星。试巧春盘，介眉春酒，生意从头乐意新。须知道，是东风近也，玉燕逢辰。 <br> 举头阊阖开明。便稳驾轻车熟路行。向玉堂青琐，从容洒翰，长淮赤壁，谈笑麾兵。周洛犹尘，商岩未雨，天下苍生望太平。休盘涧，任清溪九曲，不放舟横。",
  "poet": {
    "id": 2391,
    "star": 0,
    "name": "刘子实",
    "desc": "刘子实，汉高祖皇帝刘邦后裔，明朝洪武年间人。原山西洪洞人氏。洪武二年（1369年），自河北冀州枣强县，携眷迁至黄河南面的刘家湾、姜陈一带，安下妻子和三个儿子，只身带着小儿子琰，来到大坡村落地生根，始建大坡村（山东省邹平县）。其后世有任：安塞县知县并敕封文林郎，陕西平凉府净宁州知州，江西建昌府知府并有明朝王爷益王赠诗。"
  },
  "tags": []
}