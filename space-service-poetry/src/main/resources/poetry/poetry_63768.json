{
  "id": 63768,
  "star": 2,
  "name": "瑶花",
  "dynasty": "宋代",
  "content": "天中树木，高耸玲珑，向濯缨亭曲。繁枝缀玉。开朵朵九出。飞琼环簇。唐昌曾见，有玉女、来送春目，更月夜、八仙相聚。素质粲然幽独。 <br> 江淮倦客再游，访后土琼英，树已倾覆，攀条掐干，细嗅来、尚有微微清馥。却疑天上列燕赏，催汝归速。恐后时、重谪人间，剩把铅华妆束。",
  "poet": {
    "id": 557,
    "star": 0,
    "name": "汪元量",
    "desc": "汪元量（1241～1317年后）南宋末诗人、词人、宫廷琴师。字大有，号水云，亦自号水云子、楚狂、江南倦客，钱塘（今浙江杭州）人。琳第三子。度宗时以善琴供奉宫掖。恭宗德祐二年（1276）临安陷，随三宫入燕。尝谒文天祥于狱中。元世祖至元二十五年（1288）出家为道士，获南归，次年抵钱塘。后往来江西、湖北、四川等地，终老湖山。诗多纪国亡前后事，时人比之杜甫，有“诗史”之目，有《水云集》、《湖山类稿》。"
  },
  "tags": []
}