{
  "id": 64588,
  "star": 2,
  "name": "雨中花慢",
  "dynasty": "宋代",
  "content": "事往人离，还似暮峡归云，陇上流泉。奈强分圆镜，枉断哀弦。常记酒阑歌畔，难忘月底花前。旧携手处，层楼朱户，触目依然。 <br> 从来惯向，绣帏罗帐，镇效比翼纹鸳。谁念我、而今清夜，常是孤眠。入户不如飞絮，傍怀争及炉烟。这回休也，一生心事，为尔萦牵。",
  "poet": {
    "id": 0,
    "star": 0,
    "name": "张生"
  },
  "tags": []
}