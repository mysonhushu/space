{
  "id": 66977,
  "star": 1,
  "name": "满江红（寿汤侍郎）",
  "dynasty": "宋代",
  "content": "晓色朦胧，佳色在、黄堂深处。记当日、霓旌飞下，鸾翔凤翥。兰省旧游隆注简，竹符新剖宽优顾。有江南、千里好溪山，留君住。 <br> 牙板唱，花烟舞，云液滑，霞觞举。顾朱颜绿鬓，年年如许。见说相门须出相，何时再筑沙堤路。看便飞、丹诏日边来，朝天去。",
  "poet": {
    "id": 0,
    "star": 0,
    "name": "刘克壮"
  },
  "tags": []
}