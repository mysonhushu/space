{
  "id": 68126,
  "star": 1,
  "name": "应天长（柳浪闻莺）",
  "dynasty": "宋代",
  "content": "翠迷倦舞，红驻老妆，流莺怕与春别。过了禁烟寒食，东风颤钚铁。游人恨，柔带结。更唤醒、羽喉宫舌。画桥远，不认绵蛮，晚棹空歇。 <br> 争似涌金楼，燕燕归来，钩转暮帘揭。对语画梁消息，香泥砌花屑。昆明事，休更说。费梦绕、建章宫阙。晓啼处，稳击金狨，双灯笼月。",
  "poet": {
    "id": 0,
    "star": 0,
    "name": "张矩"
  },
  "tags": []
}