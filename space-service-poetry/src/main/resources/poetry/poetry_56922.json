{
  "id": 56922,
  "star": 1,
  "name": "蝶恋花",
  "dynasty": "宋代",
  "content": "眼约心期常未足。邂逅今朝，暂得论心曲。忽堕鲛珠红簌簌。双眸翦水明如烛。 <br> 可恨匆匆归去速。去去行云，望断凄心目。何似当初情未熟。免教添得愁千斛。",
  "poet": {
    "id": 1472,
    "star": 0,
    "name": "吕胜己",
    "desc": "[约公元一一七三年前后在世]字季克，建阳人。生卒年均不详，约宋孝宗乾道末前后在世。从张栻、朱熹讲学。工汉隶。父吕祉，绍兴七年(1147)于淮西兵变死后，敕葬于邵武，胜己因家焉。从朱熹讲学。仕为湖南干官，历江州通判，知杭州。淳熙八年辛丑(1181)，知沅州，坐事放罢。罢官后至长沙，有《满江红·辛丑年假守沅州蒙恩贬罢归次长沙道中作》词。官至朝请大夫。"
  },
  "tags": []
}