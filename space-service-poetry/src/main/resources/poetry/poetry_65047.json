{
  "id": 65047,
  "star": 2,
  "name": "导引（开宝元年南郊鼓吹歌曲三首）",
  "dynasty": "宋代",
  "content": "气和玉烛，睿化著鸿明。缇管一阳生。郊禋盛礼燔柴毕，旋轸凤凰城。森罗仪卫振华缨。载路溢欢声。皇图大业超前古，垂象泰阶平。 <br> 岁时丰衍，九土乐升平。睹环海澄清。道高尧舜垂衣治，日月并文明。嘉禾甘露登歌荐，云物焕祥经。兢兢惕惕持谦德，未许禅云亭。",
  "poet": {
    "id": 2108,
    "star": 0,
    "name": "和岘",
    "desc": "岘字晦仁，开封浚仪（开封）人，后唐长兴四年（933年）生。父凝，晋宰相，花间集词人。岘十年等朝为著作郎。建隆初，太常博士。太平兴国二年（977），为京东转运使，坐事削籍。端拱元年（988），主客郎中，判太常寺兼礼仪院事。是年卒，年五十六。"
  },
  "tags": []
}