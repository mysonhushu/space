{
  "id": 68753,
  "star": 1,
  "name": "木兰花慢（八月初四）",
  "dynasty": "宋代",
  "content": "西风吹昨梦，直飞上、广寒宫。见绛节霓旌。常娥延伫，玉立双童。殷勤桂枝分付，却为言、当日有仙翁。谪堕人间几载，只今恰挂桑蓬。 <br> 佳音未返碧楼空。青鸟耗难参通。闻洞府已成，南州占断，皓月光风。前期十日佳席，倩一言、为写此清衷。三岛十洲佳致，奈何携近尘笼。",
  "poet": {
    "id": 0,
    "star": 0,
    "name": "程节齐"
  },
  "tags": []
}