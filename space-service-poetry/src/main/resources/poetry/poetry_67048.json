{
  "id": 67048,
  "star": 1,
  "name": "沁园春·寿宋通判",
  "dynasty": "宋代",
  "content": "自有东阳，锦水城山，几千百年。记往时仅说，拥麾刻郡，而今创见，持橐甘泉。地脉方兴，天荒欲破，还为盐梅生钜贤。清和候，正风薰日永，作地行仙。 <br>题舆小驻樵川。常只恐祖生先著鞭。算谁从井落，重新疆理，谁从襄岘，一洗腥膻。幕府归来，未应袖手，行有诏书来九天。勋名就，使吾乡夸诧，盛事流传。",
  "poet": {
    "id": 2367,
    "star": 0,
    "name": "祝穆",
    "desc": "祝穆(?～1255年)，少名丙，字伯和，又字和甫，晚年自号“樟隐老人”。祖籍婺源（今属江西），曾祖祝确为朱熹的外祖父，父康国是朱熹表弟，跟随熹母祝氏居崇安。"
  },
  "tags": []
}