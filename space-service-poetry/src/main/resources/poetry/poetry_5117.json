{
  "id": 5117,
  "star": 21,
  "name": "望人家桃李花",
  "dynasty": "唐代",
  "content": "山源夜雨度仙家，朝发东园桃李花。桃花红兮李花白， <br> 照灼城隅复南陌。南陌青楼十二重，春风桃李为谁容。 <br> 弃置千金轻不顾，踟蹰五马谢相逢。徒言南国容华晚， <br> 遂叹西家飘落远。的皪长奉明光殿，氛氲半入披香苑。 <br> 苑中珍木元自奇，黄金作叶白银枝。千年万岁不凋落， <br> 还将桃李更相宜。桃李从来露井傍，成蹊结影矜艳阳。 <br> 莫道春花不可树，会持仙实荐君王。",
  "poet": {
    "id": 368,
    "star": 0,
    "name": "贺知章",
    "image": "http://img.gushiwen.org/authorImg/hezhizhang.jpg",
    "desc": "贺知章(659—744)，字季真，号四明狂客，汉族，唐越州（今绍兴）永兴(今浙江萧山)人，贺知章诗文以绝句见长，除祭神乐章、应制诗外，其写景、抒怀之作风格独特，清新潇洒，著名的《咏柳》、《回乡偶书》两首脍炙人口，千古传诵，今尚存录入《全唐诗》共19首。"
  },
  "tags": []
}