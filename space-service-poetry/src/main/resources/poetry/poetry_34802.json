{
  "id": 34802,
  "star": 1,
  "name": "山中寄梁判官",
  "dynasty": "唐代",
  "content": "归卧东林计偶谐，柴门深向翠微开。更无尘事心头起， <br> 还有诗情象外来。康乐公应频结社，寒山子亦患多才。 <br> 星郎雅是道中侣，六艺拘牵在隗台。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}