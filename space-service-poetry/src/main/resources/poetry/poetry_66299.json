{
  "id": 66299,
  "star": 1,
  "name": "鹧鸪天（灯夕雨雪）",
  "dynasty": "宋代",
  "content": "好景良辰造物慳。一年灯火遽摧残。雨淋夹道星千点，雪阻游人路九盘。 <br> 停社舞，撤宾筵。谩烧银烛照金莲。不如我入香山社，一盏青灯说夜禅。",
  "poet": {
    "id": 1032,
    "star": 0,
    "name": "何澹",
    "image": "http://img.gushiwen.org/authorImg/hetan.jpg",
    "desc": "何澹(1146～1219)，字自然。南宋诗人，曾任兵部侍郎、右谏大夫等职。嘉定十二年十二月病卒，终年74岁。著有 《小山集》 ，收入 《永乐大典》 及现代唐圭璋编 《全宋词》。"
  },
  "tags": []
}