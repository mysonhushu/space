{
  "id": 55746,
  "star": 5,
  "name": "韵令（硕人生日）",
  "dynasty": "宋代",
  "content": "是男是女，都有官称。孙儿仕也登。时新衣著，不待经营。寒时火柜，春里花亭。星辰上履，我只唤卿卿。 <br> 寿开八秩，两鬓全青。颜红步武轻。定知前面，大有年龄。芝兰玉树，更愿充庭。为询王母，桃颗几时赪。白乐天《开六秩诗》自注：年五十一岁，即曰开第六秩矣。言自五十一，即为六十纪数之始也。",
  "poet": {
    "id": 2055,
    "star": 0,
    "name": "程大昌",
    "image": "http://img.gushiwen.org/authorImg/chengdachang.jpg",
    "desc": "程大昌(公元1123年─公元1195年)，字泰之，徽州休宁(今属安徽)人。南宋政治家、学者。高宗绍兴二十一年(公元1151年)进士。二十六年，除太平州教授。二十七年，召为大学正。三十年，迁秘书省正字。孝宗即位，擢著作佐郎，历国子司业兼权礼部侍郎、直学士院。"
  },
  "tags": []
}