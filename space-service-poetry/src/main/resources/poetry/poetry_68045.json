{
  "id": 68045,
  "star": 1,
  "name": "满庭芳",
  "dynasty": "宋代",
  "content": "桐叶霜乾，芦花风软，晓来一色新秋。碧光无际，良夜月明楼。瑞应长庚入梦，钟奇秀、特产贤侯。堪夸处，雄姿英发，连箭射双雕。 <br> 回头。思往事，皂囊三进，豪气冲牛。记前回凤诏，空下南洲。冷笑浮云坠甑，鲈鱼美、归老扁舟。祝君寿，青山不尽，绿水自悠悠。",
  "poet": {
    "id": 0,
    "star": 0,
    "name": "霍安人"
  },
  "tags": []
}