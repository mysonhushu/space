{
  "id": 61373,
  "star": 1,
  "name": "摸鱼儿（送上元主簿回府）",
  "dynasty": "宋代",
  "content": "正桃花、渐蜚红雨，依稀一半春色。东风十里离亭恨，杨柳丝丝如织。远又忆。向雪月梅边，陶写吟情逸。清愁拍拍。算只暮山知，栖鸦斜照，春树渺空碧。 <br> 文章贯，合整垂云健翼。翔鸾底用栖棘。要寻玉洞烟霞胜，聊趁麟符蜚檄。归骑急。看尘袂方清，有恩纶催入。凫仙倦舄。相与问孤山，开樽抵掌，一舸画桥侧。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}