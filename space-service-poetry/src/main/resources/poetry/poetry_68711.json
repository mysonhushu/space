{
  "id": 68711,
  "star": 1,
  "name": "春霁（春晴）",
  "dynasty": "宋代",
  "content": "迟日融和，乍雨歇东郊，嫩草凝碧。紫燕双飞，海棠相衬，妆点上林春色。点然望极。因人天气浑无力。又听得。园苑，数声莺啭柳阴直。 <br> 当此暗想，故国繁华，俨然游人，依旧南陌。院深沈、梨花乱落，那堪如练点衣白。酒量顿宽洪量窄。算此情景，除非殢酒狂欢，恣歌沈醉，有谁知得。",
  "poet": {
    "id": 0,
    "star": 0,
    "name": "胡浩然"
  },
  "tags": []
}