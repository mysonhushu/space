{
  "id": 66496,
  "star": 1,
  "name": "沁园春（刘总干会饮同寮，出示新词，席上用韵）",
  "dynasty": "宋代",
  "content": "幕府增辉，前度刘郎，又还到来。看芙蓉池畔，神凝秋水，绮罗丛里，欢动春雷。彩笔新题，金钗半醉，当日英雄安在哉。开筵处，是真仙福地，不着纤埃。 <br> 堪怜倦客情怀。听吹竹弹丝金奏谐。有黄花插鬓，何妨欹帽，绿橙醒酒，莫惜空罍。坐上疏狂，帘间姝丽，应想横波一笑回。停杯久，待娇歌缓劝，归骑休催。",
  "poet": {
    "id": 2897,
    "star": 0,
    "name": "李廷忠",
    "desc": "李廷忠，（1154-1218）字居厚，号橘山，于潜人，为唐汝阳王李琎之后。淳熙八年（公元一一八一年）进士。历无为教官，旌德知县。终于夔（kui）州（治在今重庆市奉节）安抚、朝散郎直秘阁。子二：时免、时英。廷忠著有《洞霄诗集》，今不传；又有《橘山四六集》二十卷，《四库总目》及乐府一卷，行于世。"
  },
  "tags": []
}