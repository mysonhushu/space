{
  "id": 62524,
  "star": 1,
  "name": "木兰花慢",
  "dynasty": "宋代",
  "content": "正千门系柳，赐宫烛、散青烟。看秀靥芳唇，涂妆晕色，试尽春妍。田田。满阶榆荚，弄轻阴、浅冷似秋天。随处饧香杏暖，燕飞斜ED51秋千。 <br> 朱弦。几换华年。扶浅醉、落花前。记旧时游冶，灯楼倚扇，水院移船。吟边。梦云飞远，有题红、都在薛涛笺。听绝残箫倦笛，夜堂明月窥帘。",
  "poet": {
    "id": 1471,
    "star": 0,
    "name": "李彭老",
    "desc": "李彭老（约公元1258年前后在世）字商隐（词综作字周隐，此从绝妙好词），号筼房，里居及生卒年均不详，约宋理宗宝佑末前后在世。淳佑中，官沿江制置司属官。工词，与周密、吴文英等相唱酬。尝纳妾，吴文英作绛都春词以贺。彭老所作词，周密绝妙好词采录不少，与弟李莱老同为宋遗民词社中重要作家，合有《龟溪二隐词》。"
  },
  "tags": []
}