{
  "id": 61487,
  "star": 1,
  "name": "贺新郎（和刘宰潜夫韵）",
  "dynasty": "宋代",
  "content": "天上神仙路。问谁能、超凡入圣，平虚交付。三岛十洲无限景，稳驾鸾舆鹤驭。更驯伏、木龙金虎。造化小儿真剧戏，炼阳精、要戴乾为父。须定力，似愚鲁。 <br> 三旬一遇交乌兔。便丹成、天长地久，桑田变否。四象五行攒簇处，全藉黄婆真土。无私授、人多胡做。堪叹红尘声利客，向花朝月夕寻妆妇。应不解，乘槎去。",
  "poet": {
    "id": 1144,
    "star": 0,
    "name": "夏元鼎",
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。"
  },
  "tags": []
}