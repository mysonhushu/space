{
  "id": 59532,
  "star": 1,
  "name": "鹊桥仙（五月四日仲远浴儿）",
  "dynasty": "宋代",
  "content": "去年七夕，今年五日，两见浴儿高会。乃翁种德已多年，看衮衮、公侯未艾。 <br> 封胡羯末，综维缜绛，堪羡金鱼垂袋。丹砂白蜜不须涂，把续命、彩丝与带。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}