{
  "id": 64872,
  "star": 1,
  "name": "期夜月",
  "dynasty": "宋代",
  "content": "金钩花绶系双月。腰肢软低折。揎皓腕，萦绣结。轻盈宛转，妙若凤鸾飞越。无别。香檀急扣转清切。翻纤手飘瞥。催画鼓，追脆管，锵洋雅奏，尚与众音为节。 <br> 当时妙选舞袖，慧性雅资，名为殊绝。满座倾心注目，不甚窥回雪。纤怯。逡巡一曲霓裳彻。汗透鲛绡肌润，教人传香粉，媚容秀发。宛降蕊珠宫阙。",
  "poet": {
    "id": 0,
    "star": 0,
    "name": "刘浚"
  },
  "tags": []
}