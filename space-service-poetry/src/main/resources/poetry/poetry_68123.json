{
  "id": 68123,
  "star": 1,
  "name": "应天长（曲院荷风）",
  "dynasty": "宋代",
  "content": "换桥度舫，添柳护堤，坡仙题欠今续。四面水窗如染，香波酿春麹。田田处，成暗绿。正万羽、背风斜矗。乱鸥去，不信双鸳，午睡犹熟。 <br> 还记涌金楼，共抚雕阑，低度浣沙曲。自与故人轻别，荣枯换凉燠。亭亭影，惊艳目。忍到手、又成轻触。悄无语，独捻花须，心事曾卜。",
  "poet": {
    "id": 0,
    "star": 0,
    "name": "张矩"
  },
  "tags": []
}