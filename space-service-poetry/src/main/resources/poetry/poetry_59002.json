{
  "id": 59002,
  "star": 10,
  "name": "念奴娇",
  "dynasty": "宋代",
  "content": "汉天云静，望一星飞过，湘南湘北。当是郴山猿鹤梦，唤起日边消息。羽扇纶巾，浩然乘兴，此意无人识。扁舟千里，但闻清夜横笛。 <br> 记得天上人间，去年今日。曾作称觞客。明月风烟依旧似，只觉蓬莱悬隔。更恐明朝，诏黄飞下，趣驾冲霄翼。衮衣剑履，望公长在南极。",
  "poet": {
    "id": 101,
    "star": 0,
    "name": "杨炎正",
    "image": "http://img.gushiwen.org/authorImg/yangyanzheng.jpg",
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。"
  },
  "tags": []
}