{
  "id": 61451,
  "star": 2,
  "name": "解语花（雪）",
  "dynasty": "宋代",
  "content": "龙沙殿腊，兔苑留寒，花照冰壶夜。乱山平野。装珠树满眼，买春无价。墙头苑下。浑不见、桃夭杏冶。凝趁风、庚岭寒梅，触处都飘谢。 <br> 吹面峭寒未怕。览瑶池万里，飞观高榭。霓旌鹤驾。歌黄竹、胜跃踏青骄马。峰峦似画。但点缀、片时相借。惊望中、玉宇琼楼，残溜空鸳瓦。",
  "poet": {
    "id": 2073,
    "star": 0,
    "name": "刘子寰",
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。"
  },
  "tags": []
}