{
  "id": 63488,
  "star": 1,
  "name": "木兰花慢（两峰插云）",
  "dynasty": "宋代",
  "content": "碧尖相对处、向烟外、挹遥岑。记舞鹫啼猿，天香桂子，曾去幽寻。轻阴。易晴易雨，看南峰、淡日北峰云。双塔秋擎露冷，乱钟晓送霜清。 <br> 登临。望眼增明。沙路白、海门青。正地幽天迥，水鸣山籁，风奏松琴。虚楹。半空聚远，倚阑干、暮色与云平。明月千岩夜午，溯风跨鹤吹笙。",
  "poet": {
    "id": 517,
    "star": 0,
    "name": "周密",
    "desc": "周密 （1232-1298），字公谨，号草窗，又号四水潜夫、弁阳老人、华不注山人，南宋词人、文学家。祖籍济南，流寓吴兴（今浙江湖州）。宋德右间为义乌县（今年内属浙江）令。入元隐居不仕。自号四水潜夫。他的诗文都有成就，又能诗画音律，尤好藏弃校书，一生著述较丰。著有《齐东野语》、《武林旧事》、《癸辛杂识》、《志雅堂要杂钞》等杂著数十种。其词远祖清真，近法姜夔，风格清雅秀润，与吴文英并称“二窗”，词集名《频洲渔笛谱》、《草窗词》。"
  },
  "tags": []
}