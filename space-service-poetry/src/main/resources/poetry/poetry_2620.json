{
  "id": 2620,
  "star": 2,
  "name": "奉和展礼岱宗涂经濮济",
  "dynasty": "唐代",
  "content": "拂汉星旗转，分霄日羽明。将追会阜迹，更勒岱宗铭。 <br> 林戈咽济岸，兽鼓震河庭。叶箭凌寒矫，乌弓望晓惊。 <br> 已降汾水作，仍深迎渭情。",
  "poet": {
    "id": 1976,
    "star": 0,
    "name": "萧楚材",
    "desc": "萧楚材，高宗时，为太常博士。高宗天皇大圣大弘孝皇帝上之下显庆三年（戊午，公元六五八年）春，正月，戊子，长孙无忌等上所修新礼；诏中外行之。先是，议者谓贞观礼节文未备，故命无忌等修之。时许敬宗、李义府用事，所损益多希旨，学者非之。太常博士萧楚材等以为豫备凶事，非臣子所宜言；敬宗、义府深然之，遂焚《国恤》一篇，由是凶礼遂阙。"
  },
  "tags": []
}