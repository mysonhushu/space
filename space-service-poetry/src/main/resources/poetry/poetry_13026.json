{
  "id": 13026,
  "star": 1,
  "name": "让皇帝庙乐章。酌献",
  "dynasty": "唐代",
  "content": "八音具举，三寿既盥。洁兹宗彝，瑟彼圭瓒。 <br> 兰肴重错，椒醑飘散。降祚维城，永为藩翰。",
  "poet": {
    "id": 2750,
    "star": 0,
    "name": "李纾",
    "image": "http://img.gushiwen.org/authorImg/lishu.jpg",
    "desc": "李纾，字仲舒，礼部侍郎李希言之子。少有文学。天宝末，拜秘书省校书郎。大历初，吏部侍郎李季卿荐为左补阙，累迁司封员外郎、知制诰，改中书舍人。寻自虢州刺史征拜礼部侍郎。德宗居奉天，择为同州刺史，寻弃州诣梁州行在，拜兵部侍郎。反正，兼知选事。李怀光诛，河东节度及诸军会河中，诏往宣劳节度，使还，敷奏合旨，拜礼部侍郎。"
  },
  "tags": []
}