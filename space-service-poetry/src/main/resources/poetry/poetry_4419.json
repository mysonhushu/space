{
  "id": 4419,
  "star": 1,
  "name": "奉和圣制经河上公庙应制",
  "dynasty": "唐代",
  "content": "河上无名老，知非汉代人。先探道德要，留待圣明辰。 <br> 玄妙为天下，清虚用谷神。化将和气一，风与太初邻。 <br> 灵庙观遗像，仙歌入至真。皇心齐万物，何处不同尘。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}