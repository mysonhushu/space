{
  "id": 68344,
  "star": 1,
  "name": "玉蝴蝶（和刘清安）",
  "dynasty": "宋代",
  "content": "几许暮春清思，未知芍药，先拟荼蘼。老却东风，春去不与人期。似情多、何曾荀倩，便梦断、不为崔徽。且衔杯。暖风袭袭，淡日晖晖。 <br> 怎知，怀芳心在，树花露泣，叶竹烟啼。满目清红，新悉成阵恨成围。画帘空、龙媒独倚，午阴静、燕子双飞。任春归。寻人柳下，梦句堂西。",
  "poet": {
    "id": 0,
    "star": 0,
    "name": "尹济翁"
  },
  "tags": []
}