{
  "id": 33150,
  "star": 1,
  "name": "金谷园怀古",
  "dynasty": "唐代",
  "content": "在富莫骄奢，骄奢多自亡。为女莫骋容，骋容多自伤。 <br> 如何金谷园，郁郁椒兰房。昨夜绮罗列，今日池馆荒。 <br> 竹死不变节，花落有馀香。美人抱义死，千载名犹彰。 <br> 娇歌无遗音，明月留清光。浮云易改色，衰草难重芳。 <br> 不学韩侯妇，衔冤报宋王。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}