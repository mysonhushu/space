{
  "id": 10217,
  "star": 1,
  "name": "宓公琴台诗三首",
  "dynasty": "唐代",
  "content": "宓子昔为政，鸣琴登此台。琴和人亦闲，千载称其才。 <br> 临眺忽凄怆，人琴安在哉。悠悠此天壤，唯有颂声来。 <br> 邦伯感遗事，慨然建琴堂。乃知静者心，千载犹相望。 <br> 入室想其人，出门何茫茫。唯见白云合，东临邹鲁乡。 <br> 皤皤邑中老，自夸邑中理。何必升君堂，然后知君美。 <br> 开门无犬吠，早卧常晏起。昔人不忍欺，今我还复尔。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}