{
  "id": 61773,
  "star": 1,
  "name": "沁园春（庚寅为亲庭寿）",
  "dynasty": "宋代",
  "content": "鸿禧主人，一闲半年，未尝厌闲。谓有溪可钓，有田可秣，有兰堪佩，有菊堪餐。羽檄秋风，胡笳夜月，多少勋名留汉关。如今且，效樽罍北海，歌舞东山。 <br> 门前。咫尺长安。但只恐纶音催禁班。把鹭鬓数茎，更因民白，鸥心一片，犹为君丹。蓝绶儿痴，彩衣家庆，倦羽伶俜江汉还。春光小，看庭闱岁岁，一笑梅间。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}