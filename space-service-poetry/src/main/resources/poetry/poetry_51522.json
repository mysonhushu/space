{
  "id": 51522,
  "star": 1,
  "name": "遍地花（孙守席上咏牡丹）",
  "dynasty": "宋代",
  "content": "白玉阑边自凝伫。满枝头、彩云雕雾。甚芳菲、绣得成团，砌合出、韶华好处。 <br> 暖风前、一笑盈盈，吐檀心、向谁分付。莫与他、西子精神，不枉了、东君雨露。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}