{
  "id": 42256,
  "star": 1,
  "name": "太清宫闻滴漏",
  "dynasty": "唐代",
  "content": "玉漏移中禁，齐车入太清。渐知催辨色，复听续馀声。 <br> 乍逐微风转，时因杂珮轻。青楼人罢梦，紫陌骑将行。 <br> 残魄栖初尽，馀寒滴更生。惭非朝谒客，空有振衣情。",
  "poet": {
    "id": 2754,
    "star": 0,
    "name": "严巨川",
    "desc": "严巨川，字里不详。德宗建中四年(783)，朱泚僭位，严作诗抒愤。德宗归京后，曾述及此事。又曾应进士试。事迹见《奉天录》卷一、卷二。《全唐诗》存诗2首，其中《仲秋太常寺观公卿辂车拜陵》一首，为苗仲方诗误入。另《奉天录》尚存诗1首，《全唐诗续拾》据之收入。"
  },
  "tags": []
}