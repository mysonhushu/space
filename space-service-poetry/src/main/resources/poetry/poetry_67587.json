{
  "id": 67587,
  "star": 1,
  "name": "满庭芳（春寿太守）",
  "dynasty": "宋代",
  "content": "玉笋就华，紫荷香润，宴闲密侍西清。碧幢金节，仍尹凤皇城。须信千龄庆遇，丹霄上、重叠恩荣。时多暇，湖山丽景，许酒乐升平。 <br> 新春。逢诞日，莺花渐好，初过烧灯。想笙歌丛里，醉赏瑶觥。占尽人间福寿，行看取、稳赞机衡。貂蝉映，朱颜绿鬓，沙路马蹄轻。",
  "poet": {
    "id": 1579,
    "star": 0,
    "name": "毕大节",
    "image": "http://img.gushiwen.org/authorImg/bidajie.jpg",
    "desc": "毕大节，宋，词人。生平未详，据《金宋词补遗》为宋初人。"
  },
  "tags": []
}