{
  "id": 999,
  "star": 1,
  "name": "舞曲歌辞。功成庆善乐舞词",
  "dynasty": "唐代",
  "content": "寿丘惟旧迹，酆邑乃前基。粤余承累圣，悬弧亦在兹。 <br> 弱龄逢运改，提剑郁匡时。指麾八荒定，怀柔万国夷。 <br> 梯山盛入款，驾海亦来思。单于陪武帐，日逐卫文lq. <br> 端扆朝四岳，无为任百司。霜节明秋景，轻冰结水湄。 <br> 芸黄遍原隰，禾颖积京坻。共乐还谯宴，欢此大风诗。",
  "poet": {
    "id": 0,
    "star": 0,
    "name": "佚名"
  },
  "tags": []
}