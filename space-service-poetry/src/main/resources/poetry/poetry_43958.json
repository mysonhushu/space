{
  "id": 43958,
  "star": 1,
  "name": "偶作二首",
  "dynasty": "唐代",
  "content": "新诗一千首，古锦初下机。除月与鬼神，别未有人知。 <br> 子期去不返，浩浩良不悲。不知天地间，知者复是谁。 <br> 门前数枝路，路路车马鸣。名埃与利尘，千里万里行。 <br> 只见青山高，岂见青山平。朱门势峨峨，冠盖何光明。 <br> 黄鸟在花里，青蝉夺其声。尔生非金玉，岂常贵复贞。 <br> 寄言之子心，可以归无形。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}