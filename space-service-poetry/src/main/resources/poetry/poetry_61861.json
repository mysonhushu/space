{
  "id": 61861,
  "star": 1,
  "name": "满庭芳（壬子谢吕马帅送蟹）",
  "dynasty": "宋代",
  "content": "八足横戈，一身衷甲，将军致尔来前。呼僮解缚，亟荐泽虞鲜。族类横行草地，今骈首、鼎镬连连。荆江上，不图霜后，风味似吴天。 <br> 晴川。千里外，分甘遗远，多谢勤拳。对香枨新酒，一洗腥膻。慰我吟情归思，都忘却、张子鲈鳊。持螯了，老饕作赋，佳话楚乡传。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}