{
  "id": 59465,
  "star": 1,
  "name": "万年欢（瑞庆节）",
  "dynasty": "宋代",
  "content": "佳气葱葱，望长安日下，鸾鹤翔舞。天祐皇家，当年挺生真主。令节标名瑞度，曾未数、电枢虹渚。人都道，福若高宗，太平赛过仁祖。 <br> 需云燕锡广宇。有霓旌绛节，西极金母，笑捧蟠桃，更酌九霞清醑，持向两宫三殿，愿岁岁、此觞同举。南山寿、海算沙量，定应高出前古。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}