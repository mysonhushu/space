{
  "id": 69335,
  "star": 3,
  "name": "西湖杂诗五首",
  "dynasty": "清代",
  "content": "其一</p> <p>珍重游人入画图，楼台绣错与茵铺。<br>宋家万里中原土，博得钱塘十顷湖。</p> <p>其二</p> <p>画罗纨扇总如云，细草新泥簇蝶裙。<br>孤愤何关儿女事，踏青争上岳王坟！</p> <p>其三</p> <p>鱼羹宋嫂六桥无，原是樊楼旧酒垆。<br>宣索可怜停玉食，官家和泪话东都。</p> <p>其四</p> <p>梅花亦作黍离看，野水荒坟绕一湾。<br>肠断黄金台下客，更传天语到孤山。</p> <p>其五</p> <p>珠襦玉匣出昭陵，杜宇斜阳不可听。<br>千树桃花万条柳，六桥无地种冬青。",
  "poet": {
    "id": 1021,
    "star": 0,
    "name": "黄任",
    "image": "http://img.gushiwen.org/authorImg/huangren.jpg",
    "desc": "黄任（1683一1768）字于莘，又字莘田，因喜藏砚，自号十砚老人、十砚翁，清代著名诗人，藏砚家，永福（今福建永泰县）人。康熙四十一年举人，官广东四会知县，罢官归，船中所载惟砚石。归里后生活清苦。工诗，以轻清流丽为时人所称，七绝尤负盛名。著有《秋江集》《香草笺》。"
  },
  "tags": []
}