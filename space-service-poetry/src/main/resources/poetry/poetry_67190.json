{
  "id": 67190,
  "star": 1,
  "name": "满庭芳（寿黄状元·三月初八）",
  "dynasty": "宋代",
  "content": "桃浪翻花，柳风飘絮，翠蓂八叶呈芳。奎星初度，箕宿耀祥光。元是降神崧岳，生英杰、奇伟非常。文章士，青春未老，一鹗快飞黄。 <br> 登瀛，平步上，鳌头独占，头解轩昂。主琼林宴席，荣冠绿衣郎。归侍彩俱庆按此句缺一字，逢生旦、品上椒觞。从今去，公侯谈笑，福寿等天长。",
  "poet": {
    "id": 0,
    "star": 0,
    "name": "黄判院"
  },
  "tags": []
}