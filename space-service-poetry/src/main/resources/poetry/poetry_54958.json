{
  "id": 54958,
  "star": 1,
  "name": "贺新郎",
  "dynasty": "宋代",
  "content": "风雨连朝夕。最惊心、春光蜿晚，又过寒食。落尽一番新桃李，芳草南园似积。但燕子、归来幽寂。况是单栖饶惆怅，尽无聊、有梦寒犹力。春意远，恨虚掷。 <br> 东君自是人间客。暂时来、匆匆却去，为谁留得。走马插花当年事，池畹空余旧迹。奈老去、流光堪惜。杳隔天涯人千里，念无凭、寄此长相忆。回首处，暮云碧。",
  "poet": {
    "id": 0,
    "star": 0,
    "name": "毛幵"
  },
  "tags": []
}