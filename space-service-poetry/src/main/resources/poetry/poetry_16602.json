{
  "id": 16602,
  "star": 1,
  "name": "竹",
  "dynasty": "唐代",
  "content": "青林何森然，沈沈独曙前。出墙同淅沥，开户满婵娟。 <br> 箨卷初呈粉，苔侵乱上钱。疏中思水过，深处若山连。 <br> 叠夜常栖露，清朝乍有蝉。砌阴迎缓策，檐翠对欹眠。 <br> 迸笋双分箭，繁梢一向偏。月过惊散雪，风动极闻泉。 <br> 幽谷添诗谱，高人欲制篇。萧萧意何恨，不独往湘川。",
  "poet": {
    "id": 1588,
    "star": 0,
    "name": "朱放",
    "desc": "[唐]（公元七七三年在世）字长通，襄州南阳人。生卒年均不详，约唐代宗大历中前后在世。初居汉水滨，后以避岁馑迁隐剡溪、镜湖间。与女诗人李冶，上人皎然，皆有交情。大历中，辟为江西节度参谋。贞元二年，（公元七八六年）诏举“韬晦奇才”，下聘礼，拜左拾遗，辞不就。放著有诗集一卷，《新唐书艺文志》传于世。"
  },
  "tags": []
}