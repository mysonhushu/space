{
  "id": 61809,
  "star": 1,
  "name": "水调歌头（送制参向君玉归里）",
  "dynasty": "宋代",
  "content": "薄酒长亭别，饱饭故园归。两年婉婉席上，甘苦每同之。＿骥群中独步，麋鹿兴前不瞬，孰可与争驰。力挽不能寸，健翮遽斜飞。 <br> 经营事，艰难状，老天知。区区塞马得失，一笑付观棋。用则风云万里，不用烟霞一壑，两鬓未应丝。回首乌樯外，鸥鸟自忘机。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}