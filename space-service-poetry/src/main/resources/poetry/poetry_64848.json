{
  "id": 64848,
  "star": 1,
  "name": "花心动",
  "dynasty": "宋代",
  "content": "啼鸟惊心，怨年华，羞看杏梢桃萼。映柳小桥，芳草闲庭，处处旧游如昨。断肠人在东风里，遮不尽、几重帘幕。旧巢稳，呢喃燕子，笑人漂泊。应是素肌瘦削。空望断天涯，信音难托。半污泪痕，重整馀香，夜夜翠衾寒薄。倦游只怕春归去，怎忍见、水流花落。梦魂远，诏华又还过却。 ",
  "poet": {
    "id": 2977,
    "star": 0,
    "name": "潘汾",
    "desc": "潘汾，字元质，金华（今属浙江）人。《全宋词》存其词六首。"
  },
  "tags": []
}