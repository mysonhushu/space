{
  "id": 26170,
  "star": 2,
  "name": "和李补阙曲江看莲花",
  "dynasty": "唐代",
  "content": "露荷迎曙发，灼灼复田田。乍见神应骇，频来眼尚颠。 <br> 光凝珠有蒂，焰起火无烟。粉腻黄丝蕊，心重碧玉钱。 <br> 日浮秋转丽，雨洒晚弥鲜。醉艳酣千朵，愁红思一川。 <br> 绿茎扶萼正，翠菂满房圆。淡晕还殊众，繁英得自然。 <br> 高名犹不厌，上客去争先。景逸倾芳酒，怀浓习彩笺。 <br> 海霞宁有态，蜀锦不成妍。客至应消病，僧来欲破禅。 <br> 晓多临水立，夜只傍堤眠。金似明沙渚，灯疑宿浦船。 <br> 风惊丛乍密，鱼戏影微偏。秾彩烧晴雾，殷姿缬碧泉。 <br> 画工投粉笔，宫女弃花钿。鸟恋惊难起，蜂偷困不前。 <br> 绕行香烂熳，折赠意缠绵。谁计江南曲，风流合管弦。",
  "poet": {
    "id": 477,
    "star": 0,
    "name": "姚合",
    "image": "http://img.gushiwen.org/authorImg/yaohe.jpg",
    "desc": "姚合，陕州硖石人。生卒年均不详，约唐文宗太和中前后在世。以诗名。登元和十一年（公元八一六年）进士第。初授武功主簿，人因称为姚武功。调富平、万年尉。宝历中，（公元八二六年左右）历监察御史，户部员外郎。出任荆、杭二州刺史。后为给事中，陕、虢观察使。与马戴、费冠卿、殷尧藩、张籍游，李频师事之。诗与贾岛齐名，号称“姚、贾”。仕终秘书监。合著有诗集十卷，《新唐书艺文志》及选王维、祖咏等十八人诗，为极玄集一卷，又摭古人诗联，叙其措意，各有体要，撰诗例一卷，（均《唐才子传》）并传于世。"
  },
  "tags": []
}