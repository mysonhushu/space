{
  "id": 64478,
  "star": 3,
  "name": "惜馀春慢（情景）",
  "dynasty": "宋代",
  "content": "弄月馀花，团风轻絮，露湿池塘春草。莺莺恋友，燕燕将雏，惆怅睡残清晓。还似初相见时，携手旗亭，酒香梅小。向登临长是，伤春滋味，泪弹多少。 <br> 因甚却、轻许风流，终非长久，又说分飞烦恼。罗衣瘦损，绣被香消，那更乱红如扫。门外无穷路岐，天若有情，和天须老。念高唐归梦，凄凉何处，水流云绕。",
  "poet": {
    "id": 605,
    "star": 0,
    "name": "孔夷",
    "desc": "孔夷，北宋哲宗年间（公元1086-1100年）的著名词人。字方平，汝州龙兴（今属河南宝丰）人。学者孔旼之子。北宋哲宗元祐间隐士，隐名鲁逸仲。孔夷深受父亲孔旼的影响，终生不求仕进，唯以诗酒自娱。隐居滍阳（今河南），与李廌为诗酒侣，自号滍皋渔父。与李荐、刘攽、韩维为友。王灼《碧鸡漫志》卷二称其与侄孔处度齐名。黄升赞其“词意婉丽，似万俟雅言”（《花庵词选》）。《全宋词》录其词三首。事见《咸淳临安志》卷六六。"
  },
  "tags": []
}