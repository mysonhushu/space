{
  "id": 7170,
  "star": 1,
  "name": "菊荣一篇五章",
  "dynasty": "唐代",
  "content": "采采者菊，芬其荣斯。紫英黄萼，照灼丹墀。恺悌君子， <br> 佩服攸宜。王国是维，大君是毗。贻尔子孙，百禄萃之。 <br> 采采者菊，于邑之城。旧根新茎，布叶垂英。彼美淑人， <br> 应家之祯。有弦既鸣，我政则平。宜尔栋崇，必复其庆。 <br> 采采者菊，于邦之府。阴槐翳柳，迩楹近宇。彼劳者子， <br> 喧卑是处。慨其莫知，蕴结谁语。企彼高人，色斯遐举。 <br> 采采者菊，于宾之馆。既低其枝，又弱其干。有斐君子， <br> 是焉披玩。良辰旨酒，宴饮无算。怆其仳别，终然永叹。 <br> 岁方晏矣，霜露残促。谁其荣斯，有英者菊。岂微春华， <br> 懿此贞色。人之侮我，混于薪棘。诗人有言，好是正直。",
  "poet": {
    "id": 1131,
    "star": 0,
    "name": "萧颖士",
    "image": "http://img.gushiwen.org/authorImg/xiaoyingshi.jpg",
    "desc": "萧颖士（717～768年），字茂挺，颍州汝阴（今安徽阜阳）人，郡望南兰陵（今江苏常州）。唐朝文人、名士。萧高才博学，著有《萧茂挺集》。门人共谥“文元先生”。工于书法，长于古籀文体，时人论其“殷、颜、柳、陆，李、萧、邵、赵，以能全其交也。”工古文辞，语言朴实；诗多清凄之言。家富藏书，玄宗时，家居洛阳，已有书数千卷。安禄山谋反后，他把藏书转移到石洞坚壁，独身走山南。其文多已散佚，有《萧梁史话》《游梁新集》及文集10余卷，明人辑录有《萧茂挺文集》1卷，《全唐诗》收其诗20首，收其文2卷。"
  },
  "tags": []
}