{
  "id": 43260,
  "star": 1,
  "name": "赠王将军",
  "dynasty": "唐代",
  "content": "勋高绝少年，分卫玉阶前。雄勇明王重，温恭执友贤。 <br> 功书唐史满，名到虏庭偏。剑彩浮龙影，衣香袭御烟。 <br> 搜书秋霁阁，走马夕阳田。急兔投深草，瞋鹰下半天。 <br> 野人盈邸第，朝客醉盘筵。位在将军列，官随宪府迁。 <br> 刻心思报国，吁气欲开边。选帅如公议，须知少比肩。",
  "poet": {
    "id": 2427,
    "star": 0,
    "name": "无可",
    "desc": "无可，唐代诗僧，俗姓贾，范阳（今河北涿州）人，贾岛从弟。少年时出家为僧，尝与贾岛同居青龙寺，后云游越州、湖湘、庐山等地。大和年间，为白阁寺僧。与姚合过往甚密，酬唱至多。又与张籍、马戴等人友善。无可攻诗，多五言，与贾岛、周贺齐名。亦以能书名，效柳公权体。"
  },
  "tags": []
}