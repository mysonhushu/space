{
  "id": 66593,
  "star": 1,
  "name": "念奴娇（戊午生日作）",
  "dynasty": "宋代",
  "content": "嗟来咄去，被天公、把做小儿调戏。蹀雪龙庭扫未久，还促炎州行李。不半年间，北胡南越，一万三千里。征衫着破，著衫人、可知矣。 <br> 休问海角天涯，黄蕉丹荔，自足供甘旨。泛绿依红无个事，时舞斑衣而已。救蚁藤桥，养鱼盆沼，是亦经纶耳。伊周安在，且须学老莱子。",
  "poet": {
    "id": 881,
    "star": 0,
    "name": "郑域",
    "desc": "生卒年均不详，约宋光宗绍熙中前后在世。淳熙十一年（1184）进士。曾倅池阳。庆元二年（公元1196年）随张贵谟使金，著有燕谷剽闻二卷，记金国事甚详。嘉定中官行在诸司粮料院干办。域能词，花庵词选中录存五首。赵万里《校辑宋金元人词》辑有《松窗词》一卷。杨慎《词品》卷四谓其《 昭君怨》咏梅词“兴比甚佳”，又《画堂春·春思》词“乐府多传之”。"
  },
  "tags": []
}