{
  "id": 61780,
  "star": 1,
  "name": "沁园春（和广文叔有季秋既望之约不及赴）",
  "dynasty": "宋代",
  "content": "目断长空，手拍危栏，高兴酒浓。拟招呼短艇，追陪飞盖，一餐湘菊，共赋芙蓉。雁字沈秋，鸦林噪晚，几阵萧萧雨更风。空凝伫，不如一鹤，随意西东。 <br> 堪嗟乐事难逢，愧元伯、巨卿千里从。望文星聚彩，交辉吴分，天飚吹翅，独隔昆蓬。野墅荒烟，败荷衰草，人在可怜憔悴中。还相念，愿持觥薄罚，别许从容。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}