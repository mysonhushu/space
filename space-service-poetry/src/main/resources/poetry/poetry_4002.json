{
  "id": 4002,
  "star": 1,
  "name": "饯郑安阳入蜀",
  "dynasty": "唐代",
  "content": "彭山折坂外，井络少城隈。地是三巴俗，人非百里材。 <br> 畏途君怅望，岐路我裴徊。心赏风烟隔，容华岁月催。 <br> 遥遥分凤野，去去转龙媒。遗锦非前邑，鸣琴即旧台。 <br> 剑门千仞起，石路五丁开。海客乘槎渡，仙童驭竹回。 <br> 魂将离鹤远，思逐断猿哀。唯有双凫舄，飞去复飞来。",
  "poet": {
    "id": 714,
    "star": 0,
    "name": "骆宾王",
    "image": "http://img.gushiwen.org/authorImg/luobinwang.jpg",
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。"
  },
  "tags": []
}