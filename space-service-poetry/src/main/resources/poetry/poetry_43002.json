{
  "id": 43002,
  "star": 1,
  "name": "和琳法师初春法集之作",
  "dynasty": "唐代",
  "content": "鹫岭光前选，祇园表昔恭。哲人崇踵武，弘道会群龙。 <br> 高座登莲叶，麈尾振霜松。尘飞扬雅梵，风度引疏钟。 <br> 静言澄义海，发论上词锋。心虚道易合，迹广席难重。 <br> 和风动淑气，丽日启时雍。高才掞雅什，顾己滥朋从。 <br> 因兹仰积善，灵华庶可逢。",
  "poet": {
    "id": 3034,
    "star": 0,
    "name": "慧净",
    "desc": "慧净（578～？）唐代僧。真定（河北）人，俗姓房。十四岁出家，研习大智度论及其余经部。未久，从志念习学杂阿毗昙心论、大毗婆沙论等。博通经论，有辩才，能诗文。后任普光寺住持，常以妙音导示群生。十九年，玄奘从西域返唐，敕师参与译经，师以病未赴，时年六十八。其后，事迹不详。著有盂兰盆经疏、弥勒成佛经疏、杂心论疏、俱舍论疏、诗英华、金刚般若经注疏、仁王般若出要赞等十余种。"
  },
  "tags": []
}