{
  "id": 68161,
  "star": 1,
  "name": "贺新郎（忆别）",
  "dynasty": "宋代",
  "content": "薄晚收残暑。叹西风、暗换流年，又还如许。鸦背斜阳初敛影，云淡新凉天宇。人袖手、阑干凝伫。邻笛唤将乡思维动，听秋声、又人梧桐雨。秋到也，尚羁旅。故人只在江南渚。想应嫌、久恋东华，软红尘土。寄远裁衣知念否。新月家家砧杵。魂梦想、鹅黄金数。雁影不来天更远，写书成、欲寄凭谁与。知客恨，两蛩语。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}