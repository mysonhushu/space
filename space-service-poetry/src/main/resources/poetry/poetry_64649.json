{
  "id": 64649,
  "star": 5,
  "name": "转调二郎神",
  "dynasty": "宋代",
  "content": "闷来弹雀，又搅破、一帘花影。谩试著春衫，还思纤手，薰彻金炉烬冷。动是愁多如何向，但怪得、新来多病。想旧日沉腰，而今潘鬓，不堪临镜。 <br> 重省。别来泪滴，罗衣犹凝。料为我厌厌，日高慵起，长托春酲未醒。雁翼不来，马蹄轻驻，门闭一庭芳景。空伫立，尽日阑干倚遍，昼长人静。",
  "poet": {
    "id": 1241,
    "star": 0,
    "name": "徐伸",
    "desc": "徐伸，字干臣，三衢（今浙江衢州）人。生卒年均不详，约宋徽宗政和初前后在世。政和初，以知音律为太常典乐。出知常州。善词。"
  },
  "tags": []
}