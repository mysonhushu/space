{
  "id": 61056,
  "star": 1,
  "name": "解连环（戊午生日）",
  "dynasty": "宋代",
  "content": "旁人嘲我。甚鬓毛都秃，齿牙频堕。不记是、何代何年，尽元祐熙宁，侬常喑么。退下驴儿，今老矣、岂堪推磨。要挂冠神武，几番说了，这回真个。 <br> 亲朋纷纷来贺。况弟兄对榻，儿女团坐。愿世世、相守茅檐，便宰相时来，二郎休作佐。白苎乌巾，谁信道、神仙曾过。拣人间、有松风处，曲肱高卧。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}