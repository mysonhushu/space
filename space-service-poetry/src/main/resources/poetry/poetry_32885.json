{
  "id": 32885,
  "star": 1,
  "name": "重归宜春偶成十六韵寄朝中知己",
  "dynasty": "唐代",
  "content": "水香甘似醴，知是入袁溪。黄竹成丛密，青萝夹岸低。 <br> 暖流鸂鶒戏，深树鹧鸪啼。黄犬惊迎客，青牛困卧泥。 <br> 有村皆绩纺，无地不耕犁。乡曲多耆旧，逢迎尽杖藜。 <br> 殷勤倾白酒，相劝有黄鸡。归老官知忝，还乡路不迷。 <br> 直言干忌讳，权路耻依栖。拙学趋时态，闲思与牧齐。 <br> 稻粮饶燕雀，江海溢凫鹥.昔共逢离乱，今来息鼓鼙。 <br> 恩仁沾品物，教化及雕题。上贡贞元禄，曾叨宠记批。 <br> 何须归紫禁，便是到丹梯。珍重长安道，从今息马嘶。",
  "poet": {
    "id": 1651,
    "star": 0,
    "name": "袁皓",
    "desc": "袁皓，[唐]（约公元八八一年前后在世）字退山，自称碧池处士，唐朝袁州府宜春县人。生卒年亦不详，约唐僖宗中和初前后在世。登咸通进士，博学能文。僖宗狩蜀，（中和元年）擢仓部员外郎，曾任吉州、抚州刺史。龙纪中，（公元八八九年）为集贤殿图书使。皓著有《碧池书》三十卷，《新唐书艺文志》、《兴元圣功录》传于世。宜春市袁州区楠木乡槐溪村袁家有一家200百年的袁氏祠堂，这一块的袁氏后人是九塘一脉中的枚塘，碧池处士的后人。"
  },
  "tags": []
}