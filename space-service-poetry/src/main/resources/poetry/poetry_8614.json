{
  "id": 8614,
  "star": 1,
  "name": "朝请后还邑，寄诸友生",
  "dynasty": "唐代",
  "content": "宰邑分甸服，夙驾朝上京。是时当暮春，休沐集友生。 <br> 抗志青云表，俱践高世名。樽酒且欢乐，文翰亦纵横。 <br> 良游昔所希，累宴夜复明。晨露含瑶琴，夕风殒素英。 <br> 一旦遵归路，伏轼出京城。谁言再念别，忽若千里行。 <br> 闲閤寡喧讼，端居结幽情。况兹昼方永，展转何由平。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}