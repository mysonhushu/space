{
  "id": 54438,
  "star": 1,
  "name": "满庭芳（和明仲木犀花词）",
  "dynasty": "宋代",
  "content": "秋入微阴，凉生平远，小山愁绝天南。似闻还断，飞策遍千岩。叶底轻黄纂纂，恼人是、微裂芳缄。翛然胜，清真冷淡，无艳寄尘凡。 <br> 澄潭。欹两岸，波光摇动，碧影相参。任西风十里，吹度松杉。我自寒灰槁木，□神处、不觉醺酣。归来晚，飞花无迹，明月满空函。",
  "poet": {
    "id": 2177,
    "star": 0,
    "name": "刘子翬",
    "image": "http://img.gushiwen.org/authorImg/liuzhihui.jpg",
    "desc": "刘子翬（1101—1147）字彦冲，号屏山病翁，崇安（今属福建）人。客家刘氏十三世祖，以父任补承务郎，辟真定幕府。南渡后，通判兴化军，秩满，诏留任，以疾辞。筑室屏山，专事讲学。与胡宪、刘勉之为道义交，朱熹曾从之受业。绍兴十七年（1147）卒，年四十七，谥文靖，正史记述刘子翬无子，以兄刘子羽庶子刘坪为后。《宋史》有传。有《屏山集》二十卷。《彊村丛书》辑其《屏山词》一卷[1-2]"
  },
  "tags": []
}