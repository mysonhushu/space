{
  "id": 45121,
  "star": 2,
  "name": "江寺春残寄幕中知己二首",
  "dynasty": "唐代",
  "content": "谁遣西来负岳云，自由归去竟何因。山龛薜荔应残雪， <br> 江寺玫瑰又度春。早岁便师无学士，临年却作有为人。 <br> 何妨夜醮时相忆，伴醉佯狂笑老身。 <br> 社莲惭与幕莲同，岳寺萧条俭府雄。冷淡独开香火里， <br> 殷妍行列绮罗中。秋加玉露何伤白，夜醉金缸不那红。 <br> 闲忆遗民此心地，一般无染喻真空。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}