{
  "id": 68116,
  "star": 1,
  "name": "应天长（两峰插云）",
  "dynasty": "宋代",
  "content": "暮屏翠冷，秋树赭疏，双峰对起南北。好与霁天相接，浮图现西极。岧峣处，云共碧。漫费尽、少年游屐。故乡近，一望空遥，水断烟隔。 <br> 闲凭涌金楼，潋滟波心，如洗梦淹笔。唤醒睡龙苍角，盘空壮商翼。西湖路，成倦客。待倩写、素缣千尺。便归去，酒底花边，犹自看得。",
  "poet": {
    "id": 0,
    "star": 0,
    "name": "张矩"
  },
  "tags": []
}