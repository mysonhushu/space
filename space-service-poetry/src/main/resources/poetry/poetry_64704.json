{
  "id": 64704,
  "star": 1,
  "name": "绿头鸭",
  "dynasty": "宋代",
  "content": "陇头泉，未到陇下轻分。一声声、凄凉呜咽，岂堪侧耳重闻。细思量、那时携手，画楼高、帘幕黄昏。月不长圆，云多轻散，天应偏妒有情人。自别后、小窗幽院，无处不消魂。罗衣上，残妆未减，犹带啼痕。 <br> 自一从、瓶沉簪折，杳知欲见无因。也浑疑、事如春梦，又只愁、人是朝云。破镜分来，朱弦断后，不堪独自对芳樽。试与问，多才谁更，匹配得文君。须知道，东阳瘦损，不为伤春。",
  "poet": {
    "id": 2540,
    "star": 0,
    "name": "周格非",
    "desc": "周格非，生卒年不详。宣和间严州守，直龙图阁。全宋词存词一首。传周格非为周格。"
  },
  "tags": []
}