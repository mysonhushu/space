{
  "id": 43229,
  "star": 2,
  "name": "奉和段著作山居呈诸同志三首次本韵",
  "dynasty": "唐代",
  "content": "香花怀道侣，巾舄立双童。解印鸳鸿内，抽毫水石中。 <br> 履温行烧地，衣赤动霞风。又似朝天去，诸僧不可同。 <br> 官辞中秘府，疏放野麋齐。偃仰青霄近，登临白日低。 <br> 折腰窥乳窦，定足涉冰溪。染翰挥岚翠，僧名几处题。 <br> 暂收丹陛迹，独往乱山居。入雪知人远，眠云觉俗虚。 <br> 足垂岩顶石，缨濯洞中渠。只见僧酬答，新归绝壑书。",
  "poet": {
    "id": 2427,
    "star": 0,
    "name": "无可",
    "desc": "无可，唐代诗僧，俗姓贾，范阳（今河北涿州）人，贾岛从弟。少年时出家为僧，尝与贾岛同居青龙寺，后云游越州、湖湘、庐山等地。大和年间，为白阁寺僧。与姚合过往甚密，酬唱至多。又与张籍、马戴等人友善。无可攻诗，多五言，与贾岛、周贺齐名。亦以能书名，效柳公权体。"
  },
  "tags": []
}