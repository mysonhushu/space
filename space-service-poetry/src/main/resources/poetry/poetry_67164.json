{
  "id": 67164,
  "star": 2,
  "name": "一萼红",
  "dynasty": "宋代",
  "content": "忆燕台。正倚帘吹絮，小立望郎来。擫管调丝，涂妆绾髻，密意曾蜂媒。空恁误、湔裙暗约，最无奈、好梦易惊回。想见而今，浅颦双翠，沁破妆梅。 <br> 沈带悄然宽尽，恨年时行处，红糁苍苔。前事重寻，幽欢难偶，钿合空委鸾钗。这一点、相思清泪，做心下、烦恼几时灰。数叠蛮笋怨歌，忍对花裁。",
  "poet": {
    "id": 0,
    "star": 0,
    "name": "郑熏初"
  },
  "tags": []
}