{
  "id": 68655,
  "star": 1,
  "name": "齐天乐（余闲书院拟赋蝉）",
  "dynasty": "宋代",
  "content": "绿阴初蔽林塘路，凄凄乍流清韵。倦咽高槐，惊嘶别柳，还忆当时曾听。西窗梦醒。叹弦绝重调，珥空难整。绰约冰绡，夜深谁念露华冷。 <br> 不知身世易老，一声声断续，频报秋信。坠叶山明，疏枝月月，惆怅齐姬薄幸。余音未尽。早枯翼飞仙，暗嗟残景。见洗冰奁，怕翻双翠鬓。",
  "poet": {
    "id": 1872,
    "star": 0,
    "name": "吕同老",
    "desc": "约公元一二七四年前后在世字和甫，济南人。生卒年均不详，约宋度宗成淳末前后在世。入元不仕。能词，尝与唐珏、唐艺孙、陈恕可等唱和于天柱山房，作赋蟹调，寄桂枝香。"
  },
  "tags": []
}