{
  "id": 66465,
  "star": 1,
  "name": "沁园春（庆彭司户）",
  "dynasty": "宋代",
  "content": "闻道参军，今日垂弧，胜如去年。正新颁蓝绶，天香芬馥，初开黄牒，御墨新鲜。鼻祖登科，已逾百载，衣钵于今喜再传。图南事，看搏风九万，击水三千。<br> 官曹小试民编。有奕世甘棠在道边。向樽前有兴，细斟清E94C，琴中得趣，缓拂朱弦。东观酬书，西垣草制，此去掀腾好看鞭。应难老，信君家眉寿，自有篯山。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}