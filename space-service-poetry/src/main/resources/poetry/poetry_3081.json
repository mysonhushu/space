{
  "id": 3081,
  "star": 1,
  "name": "游云门寺",
  "dynasty": "唐代",
  "content": "维舟探静域，作礼事尊经。投迹一萧散，为心自杳冥。 <br> 龛依大禹穴，楼倚少微星。沓嶂围兰若，回溪抱竹庭。 <br> 觉花涂砌白，甘露洗山青。雁塔鶱金地，虹桥转翠屏。 <br> 人天宵现景，神鬼昼潜形。理胜常虚寂，缘空自感灵。 <br> 入禅从鸽绕，说法有龙听。劫累终期灭，尘躬且未宁。 <br> 摇摇不安寐，待月咏岩扃。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}