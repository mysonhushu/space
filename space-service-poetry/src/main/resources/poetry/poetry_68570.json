{
  "id": 68570,
  "star": 2,
  "name": "兰陵王（渭城朝雨）",
  "dynasty": "宋代",
  "content": "章台路。西出重城几步。秦楼晓、花气未明，一霎空濛洗高树。行人半倚户。飞去黄鹂自语。秋千小，不系柳条，惟有轻阴约飞絮。 <br> 钿车暗相遇。早拂拭红巾，初放鹦鹉。闻歌犹是淋铃处。掩面鸣筝，倚垆呼酒，东风重记旧眉妩。报伊共歌舞。西去。屡回顾。渐客舍荒凉，嘶马先驻。玉关万里知何许。但倦拥荒泽，瓜洲难渡。将军垂老，望故国，夜寒苦。",
  "poet": {
    "id": 0,
    "star": 0,
    "name": "彭履道"
  },
  "tags": []
}