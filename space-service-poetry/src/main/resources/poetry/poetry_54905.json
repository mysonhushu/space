{
  "id": 54905,
  "star": 1,
  "name": "多丽（赏梅）",
  "dynasty": "宋代",
  "content": "冷云收，小园一段瑶芳。乍春来、未回穷腊，几枝开犯严霜。傍黄昏、暗香浮动，照清浅、疏影低昂。却月幽姿，含章媚态，姮娥姑射下仙乡。倚阑看、殷勤持酒，索笑也何妨。堪怜处，东君不管，独自凄凉。 <br> 算何人、为伊销断，古今才子篇章。有西湖、赋诗处士，□东阁、年少台郎。驿使来时，吴王醉处，几番牵动广平肠。剩宴赏、微酸如豆，又是隔年长。高楼外，莫教羌管，吹堕寒香。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}