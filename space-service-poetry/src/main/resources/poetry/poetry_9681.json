{
  "id": 9681,
  "star": 1,
  "name": "河西太守杜公挽歌四首",
  "dynasty": "唐代",
  "content": "蒙叟悲藏壑，殷宗惜济川。长安非旧日，京兆是新阡。 <br> 黄霸官犹屈，苍生望已愆。唯馀卿月在，留向杜陵悬。 <br> 鼓角城中出，坟茔郭外新。雨随思太守，云从送夫人。 <br> 蒿里埋双剑，松门闭万春。回瞻北堂上，金印已生尘。 <br> 忆昨明光殿，新承天子恩。剖符移北地，授钺领西门。 <br> 塞草迎军幕，边云拂使轩。至今闻陇外，戎虏尚亡魂。 <br> 漫漫澄波阔，沉沉大厦深。秉心常匪席，行义每挥金。 <br> 汲引窥兰室，招携入翰林。多君有令子，犹注世人心。",
  "poet": {
    "id": 113,
    "star": 0,
    "name": "岑参",
    "image": "http://img.gushiwen.org/authorImg/cencan.jpg",
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。"
  },
  "tags": []
}