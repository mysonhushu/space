{
  "id": 25512,
  "star": 1,
  "name": "文祝延二阕",
  "dynasty": "唐代",
  "content": "闽山之杭杭兮水堋堋，吞荒抱大兮香叠层。 <br> 腾气清浑兮朝昏，神生其中兮宅幽凝。居如山兮惠如水， <br> 处端卓兮赴下而忘鄙。集人之祈兮从人之所市， <br> 攀清明兮叩仿佛。我民清兮期吉日，愿听诚兮陈所当。 <br> 侯临我兮恩如光，照导兮天覆。惠流吾兮乐且康， <br> 恭闻侯兮饮食失常。民萦忧兮心苦疮，饱我之饥兮侯由有谷。 <br> 神有泽兮宜荫沃，脱侯之恙兮归侯之多福。 <br> 群卑勤之恭洁兮，鉴贞盟乎山竹。。 <br> 兕载吹兮音咿咿，铜铙呶兮睋呼眓睢。樟之盖兮麓下， <br> 云垂幄兮为帷。合吾民兮将安，维吾侯之康兮乐欣。 <br> 肴盘列兮答神，神摆渔篁兮降拂窣窣. <br> 右持妓兮左夫人，态修邃兮佻眇。调丹含琼兮瑳佳笑， <br> 馨炮膻燔兮溢按豆。爵盎无虚兮果摭杂佑， <br> 秋云清醉兮流融光。巫裾旋兮觋袖翔， <br> 瞪虚凝兮览回杨。语神欢兮酒云央，望吾侯兮遵赏事。 <br> 朝马驾兮搦宝辔，千弭函弦兮森道骑。吾何乐兮神轩， <br> 维侯之康兮居游自遂。。 ",
  "poet": {
    "id": 1460,
    "star": 0,
    "name": "沈亚之",
    "desc": "沈亚之(781—832)，字下贤，汉族，吴兴（今浙江湖州）人。工诗善文，唐代文学家。沈亚之初至长安，曾投韩愈门下，与李贺结交，与杜牧、张祜、徐凝等友善。举不第，贺为歌以送归。元和十年（公元八一五年）第进士。泾原李汇辟掌书记，后入朝为秘书省正字。大和初，柏耆为德州行营诸军计会使,召授判官。耆贬官,亚之亦贬南康尉。后于郢州掾任内去世。沈亚之兼长诗、文、传奇，曾游韩愈门下，以文才为时人所重，李贺赠诗称为“吴兴才人”"
  },
  "tags": []
}