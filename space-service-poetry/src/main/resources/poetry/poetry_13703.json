{
  "id": 13703,
  "star": 3,
  "name": "晚登虔州即事寄李侍御",
  "dynasty": "唐代",
  "content": "章溪与贡水，何事会波澜。万里归人少，孤舟行路难。 <br> 春光浮曲浪，暮色隔连滩。花发从南早，江流向北宽。 <br> 故交参盛府，新角耸危冠。楚剑期终割，隋珠惜未弹。 <br> 酒醒愁转极，别远泪初干。愿保乔松质，青青过大寒。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}