{
  "id": 68846,
  "star": 2,
  "name": "百字令（韩知事美任）",
  "dynasty": "宋代",
  "content": "三年幕画，是小试相业，桐阴个谱。协赞拥容心似佛，春在螺山螺浦。白玉无瑕，黄扉倚重，一府中流柱。萧然锦满，扁舟明日归去。 <br> 此去南北才名，看青云稳驾，玉阶徐步。共说荆州老长史，宰相须还他做。沙路星明，甘棠人远，无计攀辕住。薰香三祝，苍生正望霖雨。",
  "poet": {
    "id": 1639,
    "star": 0,
    "name": "邵桂子",
    "desc": "邵桂子，桂子字德芳，号玄同，淳安人。咸淳七年（1271）进士，有雪舟脞。"
  },
  "tags": []
}