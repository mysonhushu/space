{
  "id": 66909,
  "star": 1,
  "name": "贺新郎（为后村母夫人寿）",
  "dynasty": "宋代",
  "content": "璎珞珠垂缕。看花冠、端容丽服，补陀岩主。只坐尘缘蹉一念，朱紫丛中得度。人世福、夫人兼五。银鹿诸孙来定省，对金屏、绣幕辉云母。人顶礼，柳行路。所居地名柳行。 <br> 朝朝口诵琅函句。觉从来、寿人福善，老夭无误。消得天恩封福国，锦诰鸾翔凤舞。听来岁、日边佳语。上殿肩舆帘蹙绣，遣佳儿、扶掖天应许。笑陈媪，三题柱。有陈夫人者，题闽师片柱云：尝侍父、从夫、及就养，三至此廨。",
  "poet": {
    "id": 2018,
    "star": 0,
    "name": "王迈",
    "desc": "王迈(1184～1248) ，南宋诗人。字实之，一作贯之。自号臞轩居士。今福建仙游县园庄镇（旧称慈孝里）人。嘉定十年(1217)进士，经历南外睦宗院教授、漳州通判等职。为人刚直敢言，刘克庄曾以\"策好人争诵，名高士责全\"诗句相赠。后来他由于应诏直言，被台官弹劾而降职。淳□中，主持邵武军事务，死后追封为司农少卿。"
  },
  "tags": []
}