{
  "id": 53804,
  "star": 1,
  "name": "百宜娇",
  "dynasty": "宋代",
  "content": "隙月垂篦，乱蛩催织，秋晚嫩凉房户。燕拂帘旌，鼠窥窗网，寂寂飞萤来去。金铺镇掩，谩记得、花时南浦。约重阳、萸糁菊英，小楼遥夜歌舞。 <br> 银烛暗、佳期细数。帘幕渐西风，午窗秋雨。叶底翻红，水面皱碧，灯火裁缝砧杵。登高望极，正雾锁、官槐归路。定须相将，宝马钿车，访吹篇侣。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}