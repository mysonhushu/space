{
  "id": 67928,
  "star": 1,
  "name": "满江红",
  "dynasty": "宋代",
  "content": "自古称稀，须信道、人生七十。当七月、庆生佳节，更逢七夕。丹鼎麻姑多两转，蟠桃王母无双实。更竹林、作者茂芝兰，俱无敌。持觞劝，辰拱北。阴功在，头俱黑。况轲亲教子，同声战国。九万鹏程当不二，八千椿寿看逾一。愿从今、屈指再从头，山中日。",
  "poet": {
    "id": 2293,
    "star": 0,
    "name": "华岳",
    "desc": "华岳，南宋诗人。生卒年不详，字子西，贵池（今属安徽）人。因读书于贵池齐山翠微亭，自号翠微，武学生。开禧元年（1205）因上书请诛韩侂胄、苏师旦，下建宁（今福建建瓯）狱。韩侂胄诛，放还。嘉定十年(1217)，登武科第一，为殿前司官属。密谋除去丞相史弥远，下临安狱，杖死东市。其诗豪纵，有《翠微北征录》。"
  },
  "tags": []
}