{
  "id": 14841,
  "star": 1,
  "name": "元日望含元殿御扇开合（大历十三年吏部试）",
  "dynasty": "唐代",
  "content": "万国来朝岁，千年觐圣君。辇迎仙仗出，扇匝御香焚。 <br> 俯对朝容近，先知曙色分。冕旒开处见，钟磬合时闻。 <br> 影动承朝日，花攒似庆云。蒲葵那可比，徒用隔炎氛。",
  "poet": {
    "id": 1714,
    "star": 0,
    "name": "张莒",
    "desc": "张莒，长山人，登大历九年进士第。大中时，官吏部员外郎。诗一首。"
  },
  "tags": []
}