{
  "id": 68975,
  "star": 1,
  "name": "望梅词",
  "dynasty": "宋代",
  "content": "寸阴堪惜。趁身强健去，结茅苍壁。错料事，临老方知，国师与高僧，二途俱失。识字吟诗，敌不得、死生何益。看寒山着语，李杜也输，莫道元白，千年过如瞬息。共飞鸿缥缈，沈没空碧。问懒瓚、因甚遭逢，芋魁亦联翩，著名金石。遗臭流芳，老子勿、许多心力。旋消磨、数百瓮齑，掩关入寂。",
  "poet": {
    "id": 960,
    "star": 0,
    "name": "善珍",
    "desc": "释善珍（一一九四～一二七七《续补高僧传》作生绍兴甲寅，卒嘉定丁丑，误提前了一个甲子），字藏叟，泉州南安（今福建南安东）人，俗姓吕。年十三落发，十六游方，至杭，受具足戒。谒妙峰善公于灵隐，入室悟旨。历住里之光孝、承天，安吉之思溪圆觉、福之雪峰等寺。后诏移四明之育王、临安之径山。端宗景炎二年五月示寂，年八十四。有《藏叟摘稿》二卷。事见《补续高僧传》卷一一、《续灯正统》卷一一。"
  },
  "tags": []
}