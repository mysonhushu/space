{
  "id": 68155,
  "star": 1,
  "name": "沁园春（寿陈中书）",
  "dynasty": "宋代",
  "content": "湖海元龙，逸气飘然，可百尺楼。受文光万丈，星辰绚彩，爽襟一掬，风露澄秋。衔字冰清，班心玉立，海内而今第一流。翻书子，紫薇花浸月，夜揽词头。 <br> 著身已是瀛洲。问更有长生别药不。是生来已带，神仙道骨，毫端自有，富贵封侯。拜赐黄封，承恩青琐，见说香名又覆瓯。从今去，了福公事业，从赤松游。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}