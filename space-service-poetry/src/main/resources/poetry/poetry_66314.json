{
  "id": 66314,
  "star": 1,
  "name": "水调歌头（旅思）",
  "dynasty": "宋代",
  "content": "客梦一回醒，三度碧梧秋。仰看今夕天上，河汉又西流。早晚凉风过雁，惊落空阶一叶，急雨闹清沟。归计休令暮，宵露浥征裘。 <br> 古来今，生老病，许多愁。那堪更说、无限功业镜中羞。只有青山高致，对此还论世事，举白与君浮。送我一杯酒，谁起舞凉州。",
  "poet": {
    "id": 47,
    "star": 0,
    "name": "刘光祖",
    "desc": "刘光祖[公元一一四二年至一二二二年]字德修，简州阳安人。生于宋高宗绍兴十二年，卒于宁宗嘉定十五年，年八十一岁，登进士第。除剑南东川节度推官。淳熙五年，（公元一一七八年）召对，论恢复事，除太学正。光宗时，为侍御史，极论道学所系。徙太府少卿，求去不已，除直秘阁潼川运判。后官至显谟阁直学士。卒，谥文节。光祖著有后溪集十卷，《宋史本传》传于世。"
  },
  "tags": []
}