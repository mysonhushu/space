{
  "id": 67846,
  "star": 1,
  "name": "念奴娇",
  "dynasty": "宋代",
  "content": "炎精昌运，庆天为笃生，中兴人杰。横臆甲兵三百万，要扫群胡妖孽。抚弱怜贫，排奸击暴，所至人推服。飘飘志气，伟哉一代英特。 <br> 预信衮衮公侯，名闻英胄，素有阴功迹。腾踏从天上去，笑作龙头奇客。相印重封，将符再绾，尽履青毡物。寿杯满泛，年年长醉正月。",
  "poet": {
    "id": 0,
    "star": 0,
    "name": "陈之贤"
  },
  "tags": []
}