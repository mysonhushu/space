{
  "id": 5990,
  "star": 1,
  "name": "送裴腾",
  "dynasty": "唐代",
  "content": "养德为众许，森然此丈夫。放情白云外，爽气连虬须。 <br> 衡镜合知子，公心谁谓无。还令不得意，单马遂长驱。 <br> 桑野蚕忙时，怜君久踟踌。新晴荷卷叶，孟夏雉将雏。 <br> 令弟为县尹，高城汾水隅。相将簿领闲，倚望恒峰孤。 <br> 香露团百草，紫梨分万株。归来授衣假，莫使故园芜。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}