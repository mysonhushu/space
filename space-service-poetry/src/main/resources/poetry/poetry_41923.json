{
  "id": 41923,
  "star": 1,
  "name": "雁塔（开元八年，清河傅岩题此诗于雁塔）",
  "dynasty": "唐代",
  "content": "峥嵘彻倒景，刻峭俯无地。勇进攀有缘，即嶮恐迷坠。 <br> 窅然丧五蕴，蠢尔怀万类。实际罔他寻，波罗必可致。 <br> 南山缭上苑，祇树连岩翠。北斗临帝城，扶宫切太清。 <br> 餐和裨日用，味道懿天明。绿野冷风浃，紫微佳气晶。 <br> 驯禽演法要，忍草藉经行。本愿从兹适，方知物世轻。 ",
  "poet": {
    "id": 1586,
    "star": 0,
    "name": "解彦融",
    "desc": "解彦融，字里不详。高宗时至玄宗初年时在世。曾作《雁塔》诗。玄宗开元八年(720)，傅岩题此诗于雁塔。事迹见《唐诗纪事》卷二二。《全唐诗》存诗1首。"
  },
  "tags": []
}