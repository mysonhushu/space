{
  "id": 47251,
  "star": 7,
  "name": "荷叶杯",
  "dynasty": "唐代",
  "content": "春尽小庭花落，寂寞，凭槛敛双眉。忍教成病忆佳期， <br> 知摩知，知摩知。 <br> 歌发谁家筵上，寥亮，别恨正悠悠。兰釭背帐月当楼， <br> 愁摩愁，愁摩愁。 <br> 弱柳好花尽拆，晴陌，陌上少年郎。满身兰麝扑人香， <br> 狂摩狂，狂摩狂。 <br> 记得那时相见，胆战，鬓乱四肢柔。泥人无语不抬头， <br> 羞摩羞，羞摩羞。 <br> 夜久歌声怨咽，残月，菊冷露微微。看看湿透缕金衣， <br> 归摩归，归摩归。 <br> 我忆君诗最苦，知否，字字尽关心。红笺写寄表情深， <br> 吟摩吟，吟摩吟。 <br> 金鸭香浓鸳被，枕腻，小髻簇花钿。腰如细柳脸如莲， <br> 怜摩怜，怜摩怜。 <br> 曲砌蝶飞烟暖，春半，花发柳垂条。花如双脸柳如腰， <br> 娇摩娇，娇摩娇。 <br> 一去又乖期信，春尽，满院长莓苔。手挪裙带独裴回， <br> 来摩来，来摩来。",
  "poet": {
    "id": 314,
    "star": 0,
    "name": "顾夐",
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。"
  },
  "tags": []
}