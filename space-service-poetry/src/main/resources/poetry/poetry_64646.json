{
  "id": 64646,
  "star": 3,
  "name": "探春",
  "dynasty": "宋代",
  "content": "小雨分山，断云镂日，丹青欢状清晓。柳眼窥晴，梅妆迎暖，林外幽禽啼早。烟径润如酥，正浓淡遥看堤草。望中新景无穷，最是一年春好。 <br> 骄马黄金络脑。争探得东君，何处先到。万盏飞觞，千金倚玉，不肯轻辜年少。桃李怯残寒，半吐芳心犹小。谩教蜂蝶多情，未应知道。",
  "poet": {
    "id": 2860,
    "star": 0,
    "name": "田为",
    "image": "http://img.gushiwen.org/authorImg/tianwei.jpg",
    "desc": "田为（生卒年不详），字不伐，籍里无考。善琵琶，通音律。政和末，充大晟府典乐。宣和元年（1119）罢典乐，为乐令。 《全宋词》存词六首，有《芊呕集》 田为才思与万俟咏抗行，词善写人意中事，杂以俗言俚语，曲尽要妙。 尝出含三个词牌的联语“玉蝴蝶恋花心动”，天下无能对者。"
  },
  "tags": []
}