{
  "id": 64459,
  "star": 2,
  "name": "水龙吟（寿白兰谷）",
  "dynasty": "宋代",
  "content": "此翁疑是香山，老来愈觉才情富。天孙借与，金刀玉尺，裁云缝雾。一曲阳春，樽前惟欠，柳蛮缨素。对苍松翠竹，江空岁晚，伴明月、倾芳醑。 <br> 深谷修兰楚楚。续离骚、载歌初度。麻姑素约，天寒相访，遗余琼露。拟借青鸾，吹笙碧落，采芝玄圃。奈玉堂催召，文园醉叟，草凌云赋。",
  "poet": {
    "id": 957,
    "star": 0,
    "name": "陈深",
    "desc": "陈深［公元一二五九年至一三二九年］字子微，平江人。约生于宋理宗开庆中，卒于元文宗天膳二年以后，年在七十一岁以上。宋亡年，才弱冠笃志古举，闭门着书，元天历间奎章阁臣，以能书荐潜匿不出。所居曰宁极斋，亦曰清泉，因以为号。深著有诗一卷，《四库总目》又有读易编，读诗编，读春秋编等书。"
  },
  "tags": []
}