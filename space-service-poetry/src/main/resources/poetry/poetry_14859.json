{
  "id": 14859,
  "star": 1,
  "name": "赋得花发上林（大历十四年侍郎潘炎试）",
  "dynasty": "唐代",
  "content": "御苑春何早，繁花已绣林。笑迎明主仗，香拂美人簪。 <br> 地接楼台近，天垂雨露深。晴光来戏蝶，夕景动栖禽。 <br> 欲托凌云势，先开捧日心。方知桃李树，从此别成阴。",
  "poet": {
    "id": 1692,
    "star": 0,
    "name": "王表",
    "desc": "王表，唐诗人。大历十四年登进士及第。累官至秘书少监。"
  },
  "tags": []
}