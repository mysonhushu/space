{
  "id": 66338,
  "star": 1,
  "name": "月华清（忆别）",
  "dynasty": "宋代",
  "content": "瑟瑟秋声，萧萧天籁，满庭摇落空翠。数遍丹枫，不见叶间题字。人何处、千里婵娟，愁不断、一江流水。遥睇。见征鸿几点，碧天无际。 <br> 怅望月中仙桂。问窃药佳人，谁与同岁。把镜当空，照尽别离情意。心里恨、莫结丁香，琴上曲、休弹秋思。怕里。又悲来老却，兰台公子。",
  "poet": {
    "id": 1196,
    "star": 0,
    "name": "马子严",
    "desc": "马子严（生卒年不详），南宋文人，字庄父，自号古洲居士，建安（今福建建瓯）人。淳熙二年（1175）进士，历铅山尉，恤民勤政。长于文词，为寺碑，隐然有排邪之意，为仓铭，蔼然有爱民之心（《嘉靖铅山县志》卷九）。能诗，尝与赵蕃等唱和，《诗人玉屑》卷一九引《玉林诗话》，谓《乌林行》辞意精深，不减张籍、王建之乐府”。尝知岳阳，撰《岳阳志》二卷，不传（刘毓盘《古洲词辑本跋》）。其馀事迹无考。据集中《金陵怀古》、《咏琼花》诸作，知其足迹遍及大江南北。近人赵万里辑有《古洲词》二十九首。《全宋词》第三册录其词。《全宋诗》卷二六五O录其诗五首。"
  },
  "tags": []
}