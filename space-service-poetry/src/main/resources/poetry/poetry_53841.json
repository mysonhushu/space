{
  "id": 53841,
  "star": 1,
  "name": "木兰花慢（七夕）",
  "dynasty": "宋代",
  "content": "桂乡云万缕，更飞雨、洗香车。念密会经年，银潢浪阻，玉露期赊。灵星瑞桥对展，散匆匆、喜色满天涯。回首丁宁晓角，未宜吹动梅花。 <br> 家家。竞赏彩茸，穿桂影、醉流霞。渐舞袖翻鸾，歌声缀凤，钗影交加。人间共饶宴乐，算天孙、怎忍遣河斜。莫惜西楼剪烛，大家同到啼鸦。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}