{
  "id": 59436,
  "star": 1,
  "name": "沁园春",
  "dynasty": "宋代",
  "content": "之所未备，搜寻剖□，斯已勤矣。闲从人求其法，高者如捕影，卑者不足为。嘉泰二年冬夜，坐一榻，知思所及，随手骇目。尔后凡七载，时时为之，自知非深根固蒂之道，亦可谓世外之妙观矣。《太上云笈》有四规一镜之方，存形立影之法，十五年前，未知此也。偶自有得，后乃见之。乃叹曰：太上立法，令人造此，余以无法造，顾岂妄想哉。及观楞严宾主离合之义，又知十五年前所谓，正佛之所词，故并赋之，以示同志，足以知余之不欺也 <br> 流水小桥，茅屋竹窗，纸帐蒲团。把坎宫闭了，虎龙吟啸，离宫锁定，日月回环。万点星飞，两轮电转，五色圆光天样宽。□奇处，渐冥冥杳杳，有个鸦翻。 <br> 当时筑著机关。后常把空华戏弄看。更有些可笑，寐中清境，有些可怪，镜里清颜。太上留魂，老君练魄，又被瞿昙都扫残。如何好，只单修见性，双炼还丹。",
  "poet": {
    "id": 133,
    "star": 0,
    "name": "汪莘",
    "desc": "汪莘（1155～1227）南宋诗人。字叔耕，号柳塘，休宁（今属安徽）人，布衣。隐居黄山，研究《周易》，旁及释、老。宋宁宗嘉定年间，他曾三次上书朝廷，陈述天变、人事、民穷、吏污等弊病，以及行师布阵的方法，没有得到答复。徐谊知建康时，想把他作为遁世隐士向朝廷荐举，但未能成功。晚年筑室柳溪，自号方壶居士，与朱熹友善。作品有《方壶存稿》 9卷，有明汪璨等刻本；又有《方壶集》4卷，有清雍正九年(1731)刻本。"
  },
  "tags": []
}