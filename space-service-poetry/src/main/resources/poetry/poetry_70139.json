{
  "id": 70139,
  "star": 2,
  "name": "【商调】梧叶儿　春夜",
  "dynasty": "元代",
  "content": "　　评花担，折柳杯，诗酒醉淋漓。觅句鸾笺重，笼灯翠袖随。别院漏声迟，扶<br>醉人销金帐里。　春情<br>　　香随梦，肌褪雪，锦字记离别。春去情难再，更长愁易结。花外月儿斜，淹<br>粉泪微微睡些。　京城访友<br>　　桃凝露，杏倚云，花院望星辰。尘土东华梦，簪缨上苑春。趿履谒侯门，吟<br>眼乱难寻故人。<br>　　摩空赋，醉月觞，无地不疏狂。貂帽簪花重，鸳帏倚玉香。清楚绿鬟妆，扶<br>我入温柔醉乡。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}