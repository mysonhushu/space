{
  "id": 50381,
  "star": 2,
  "name": "望云涯引",
  "dynasty": "宋代",
  "content": "秋容江上，岸花老，苹洲白。露湿蒹葭，浦屿渐增寒色。闲渔唱晚，鹜雁惊飞处，映远碛。数点轻帆，送天际归客。 <br> 凤台人散，漫回首。沈消息。素鲤无凭，楼上暮云凝碧。时向西风下，认远笛。宋玉悲怀，未信金樽消得。",
  "poet": {
    "id": 617,
    "star": 0,
    "name": "李甲",
    "desc": "李甲，字景元，华亭（今上海松江）人。善画翎毛，兼工写竹。见《画继》卷三、《画史会要》卷二。《宋诗纪事补遗》中曾记述，李景元在元符（1098—1100）年间曾任武康县令；词存九首，见《乐府雅词》卷下。"
  },
  "tags": []
}