{
  "id": 61442,
  "star": 1,
  "name": "齐天乐（寿史沧洲）",
  "dynasty": "宋代",
  "content": "雅歌堂下新堤路。柳外行人相语。碧藕开花，金桃结子，三见使君初度。楼台北渚。似画出西湖，水云深处。彩鹢双飞，水亭开宴近重午。 <br> 溪蒲堪荐绿醑，幔亭何惜，为曾孙留住。碧水吟哦，沧洲梦想，未放舟横野渡。维申及甫。正夹辅中兴，擎天作柱。愿祝嵩高，岁添长命缕。",
  "poet": {
    "id": 2073,
    "star": 0,
    "name": "刘子寰",
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。"
  },
  "tags": []
}