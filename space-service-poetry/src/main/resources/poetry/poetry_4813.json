{
  "id": 4813,
  "star": 1,
  "name": "秋夜陪张丞相赵侍御游灉湖二首",
  "dynasty": "唐代",
  "content": "熊轼巴陵地，鹢舟湘水浔。江山与势远，泉石自幽深。 <br> 杳霭入天壑，冥茫见道心。超然无俗事，清宴有空林。 <br> 江上饶奇山，巑罗云水间。风和树色杂，苔古石文斑。 <br> 巴俗将千溠，灉湖凡几湾。嬉游竟不尽，乘月泛舟还。",
  "poet": {
    "id": 1650,
    "star": 0,
    "name": "尹懋",
    "image": "http://img.gushiwen.org/authorImg/yinmao.jpg",
    "desc": "尹懋，河间人。为张说岳州从事，官补阙。"
  },
  "tags": []
}