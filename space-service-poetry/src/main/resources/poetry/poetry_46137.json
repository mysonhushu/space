{
  "id": 46137,
  "star": 1,
  "name": "梦为吴泰伯作胜儿歌",
  "dynasty": "唐代",
  "content": "繁弦已停杂吹歇，胜儿调弄逻娑拨。四弦拢撚三五声， <br> 唤起边风驻明月。大声嘈嘈奔淈淈，浪蹙波翻倒溟渤。 <br> 小弦切切怨飔飔，鬼哭神悲秋窸窣.倒腕斜挑掣流电， <br> 春雷直戛腾秋鹘。汉妃徒得端正名，秦女虚夸有仙骨。 <br> 我闻天宝十年前，凉州未作西戎窟。麻衣右衽皆汉民， <br> 不省胡尘暂蓬勃。太平之末狂胡乱，犬豕崩腾恣唐突。 <br> 玄宗未到万里桥，东洛西京一时没。汉土民皆没为虏， <br> 饮恨吞声空嗢咽。时看汉月望汉天，怨气冲星成彗孛。 <br> 国门之西八九镇，高城深垒闭闲卒。河湟咫尺不能收， <br> 挽粟推车徒兀兀。今朝闻奏凉州曲，使我心神暗超忽。 <br> 胜儿若向边塞弹，征人泪血应阑干。",
  "poet": {
    "id": 1003,
    "star": 0,
    "name": "刘景复",
    "desc": "唐进士。《全唐诗》存其诗1首，出于《纂异记》(见《太平广记》卷二八〇)。著有作品《梦为吴泰伯作胜儿歌》。"
  },
  "tags": []
}