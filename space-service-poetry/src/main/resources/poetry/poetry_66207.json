{
  "id": 66207,
  "star": 1,
  "name": "多丽（寿刘帅）",
  "dynasty": "宋代",
  "content": "淡云收、晓来春满湘中。柳如烟、花枝如糁，万红千翠织浓。照帘旌、微穿丽日，动罗幕、轻转香风。天上良辰，人间淑景，生贤和气显殊钟。映时表、南山北斗，相并两穹崇。须知道、英明罕比，文武谁同。 <br> 奉慈亲、承颜戏彩，更闻吉梦占熊。扫蛮氛、遂清三楚，定徐方、行策元功。趣召遄归，康时佐主，指挥谈笑虏巢空。寿觞举、器舟斟海，不用水精钟。休辞醉，千龄会遇，美事重重。翰墨大全丙集。卷十三。",
  "poet": {
    "id": 0,
    "star": 0,
    "name": "富{扌肅}"
  },
  "tags": []
}