{
  "id": 67844,
  "star": 1,
  "name": "水调歌头",
  "dynasty": "宋代",
  "content": "宗社中兴佐，廊庙黑头公。故家乔木，十年风虎会云龙。三镇上流藩翰，千里北门符钥，何许在民功。刀剑还牛犊，饥馑化登丰。 <br> 政成时，春明媚，日和融。寿觞如海，愿公一酌倒三松。移取活人心手，归作调元勋业，谈笑共平戎。还使十书老，直与古人同。",
  "poet": {
    "id": 0,
    "star": 0,
    "name": "徐明仲"
  },
  "tags": []
}