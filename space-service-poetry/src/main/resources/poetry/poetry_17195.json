{
  "id": 17195,
  "star": 1,
  "name": "八音诗",
  "dynasty": "唐代",
  "content": "金谷盛繁华，凉台列簪组。石崇留客醉，绿珠当座舞。 <br> 丝泪可销骨，冶容竟何补。竹林谅贤人，满酌无所苦。 <br> 匏居容宴豆，儒室贵环堵。土鼓与污尊，颐神则为愈。 <br> 革道当在早，谦光斯可取。木雁才不才，吾知养生主。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}