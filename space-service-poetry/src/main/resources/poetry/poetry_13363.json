{
  "id": 13363,
  "star": 1,
  "name": "上古之什补亡训传十三章。燕于巢一章",
  "dynasty": "唐代",
  "content": " <br> 燕燕于巢，缀葺维戊。甲兮乙兮，不宜有谬。飞龙在天， <br> 云掩于斗。曷日于雨，乃曰庚午。彼日之差，亦孔斯丑。 <br> 昔在羲和，湎淫不修。我筮我龟，莫我告繇。胤乃征之， <br> 彝伦九畴。君子授律，是祃是禷.三五不备， <br> 罔克攸遂。惠此蒸人，毋废尔事。尔莫我从，维来者是冀。",
  "poet": {
    "id": 49,
    "star": 0,
    "name": "顾况",
    "image": "http://img.gushiwen.org/authorImg/gukuang.jpg",
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。"
  },
  "tags": []
}