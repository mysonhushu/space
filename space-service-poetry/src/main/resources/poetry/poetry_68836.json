{
  "id": 68836,
  "star": 1,
  "name": "拜星月慢（祠壁宫姬控弦可念）",
  "dynasty": "宋代",
  "content": "雾罥觚棱，尘侵团扇，恨满哀弹倦理。控雨笼云，共闲情孤倚。敛娥黛、怕似流莺历历，惹得玉锁琼碎。可惜阑干，但苔花沈穗。 <br> 算天音、不入人间耳。何人谩、裛损青衫泪。不是旧谱都忘，厌新腔娇脆。多生不得丹青意，重来又、花锁长门闭。到夜永、笙鹤归时，月明天似水。",
  "poet": {
    "id": 1243,
    "star": 0,
    "name": "彭泰翁",
    "image": "http://img.gushiwen.org/authorImg/pengtaiweng.jpg",
    "desc": "彭泰翁（生卒时间不详），字会心，安成（今属江西安福）人。宋朝文人。《元草堂诗余》卷中人选其词3首，《全宋词》据以录入。"
  },
  "tags": []
}