{
  "id": 70570,
  "star": 1,
  "name": "【双调】十棒鼓",
  "dynasty": "元代",
  "content": "将家私弃了，向山间林下；竹篱茅舍，看红叶黄花。待学那邵平，邵平多种<br>瓜；闷采茶芽，闲看青松猿戏耍。麋鹿衔花，舟横在古渡。古渡整钓槎，夕阳西<br>下；把《黄庭》《道德》都看罢，别是生涯。<br>　　将茅庵盖了，独木为桥；提一壶好酒，闲访渔樵。洞门儿半掩，半掩无锁钥；<br>白云笼罩，香风不动松花落。平生欢笑，松林下饮酒。饮得沉醉倒，山声野调；<br>衲被蒙头直到晓，有甚烦恼。<br>　　不贪名利，休争闲气；将衤阑袍脱下，宣敕收拾。金银垛到，垛到北斗齐；<br>都成何济，过了一日无一日。谁落便宜，有钱不使。不使图甚底？谁是呆痴？儿<br>孙自有儿孙力，悔后应迟。<br>　　将簪冠戴了，麻袍宽超；拖一条藜仗，自带椰瓢。沿门儿花得，花得皮袋饱；<br>傍人休笑，甘心守分学修道。乐乐陶陶，春花秋月。秋月何时了？心中欢乐；且<br>自清闲直到老，散诞逍遥。",
  "poet": {
    "id": 0,
    "star": 0,
    "name": "未知作者"
  },
  "tags": []
}