{
  "id": 67460,
  "star": 1,
  "name": "西平乐",
  "dynasty": "宋代",
  "content": "圃韭畦蔬，嫩鸡野腊，邻酝稚子能赊。罗幕新裁，画楼高耸，松梧柳竹交遮。应便作归休计去，高揖渊明，下视林逋，到此如何，又走风沙。都为啼号累我，思量事、未遂即咨嗟。 <br> 边年奔逐，旁州外邑，舟楫轻扬，鞭□倾斜。仍冒触、烟风遂险，风雪纵横，每值初寒在路，炎暑登车，空向长途度岁华。消减少年，英豪气宇，潇洒襟怀，似此施为，纵解封侯，宁如便早还家。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}