{
  "id": 68209,
  "star": 1,
  "name": "醉蓬莱（会稽蓬莱阁怀古）",
  "dynasty": "宋代",
  "content": "又扁舟东下，水树青圆，雨榴红薄。燕子愁多，在重重帘幕。杖屟山阴，而今休更问，月尖眉约。双杏盟寒，七香珠堕，歌尘飘泊。 <br> 莫倚危阑，怨深黄竹，一鹤归来，乱峰飞落。笑色凌波，任雾抽烟邈。飘渺生香池冷，湘水外，片云如削。昨夜离人，游仙梦远，天风吹觉。",
  "poet": {
    "id": 0,
    "star": 0,
    "name": "奚岊"
  },
  "tags": []
}