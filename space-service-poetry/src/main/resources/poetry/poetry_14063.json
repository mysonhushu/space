{
  "id": 14063,
  "star": 1,
  "name": "敕目至家兄蒙淮南仆射杜公奏授秘校兼节度参谋同书寄上",
  "dynasty": "唐代",
  "content": "朝市三千里，园庐二十春。步兵终日饮，原宪四时贫。 <br> 桂树留人久，蓬山入梦新。鹤书承处重，鹊语喜时频。 <br> 草奏才偏委，嘉谋事最亲。榻因徐孺解，醴为穆生陈。 <br> 卫国今多士，荆州好寄身。烟霄定从此，非假问陶钧。",
  "poet": {
    "id": 2025,
    "star": 0,
    "name": "窦庠",
    "desc": "唐朝人，曾任登州刺史。窦叔向之子，家中还有四位兄弟：窦常、窦牟、窦群、窦巩，窦氏一老五小俱以诗驰声当代，且与同时名仕常衮、包佶、元稹、白居易、韩愈、韩皋、房孺复、韦夏卿、武元衡、裴度、令狐楚等过从友善，多有酬唱，著有《窦氏联珠集》。《全唐诗》收有其诗作二十一首。"
  },
  "tags": []
}