{
  "id": 18120,
  "star": 2,
  "name": "智达上人水精念珠歌",
  "dynasty": "唐代",
  "content": "水已清，清中不易当其精。精华极，何宜更复加磨拭。 <br> 良工磨拭成贯珠，泓澄洞澈看如无。星辉月耀莫之逾， <br> 骇鸡照乘徒称殊。上人念佛泛贞谛，一佛一珠以为计。 <br> 既指其珠当佛身，亦欲珠明佛像智。咨董母，访朱公。 <br> 得之玓瓅群奇中，龙龛鹫岭长随躬。朝自守持纤掌透， <br> 夜来月照红绦空。穷川极陆难为宝，孰说砗磲将玛瑙。 <br> 连连寒溜下阴轩，荧荧泫露垂秋草。皎晶晶，彰煌煌， <br> 陆离电烻纷不常，凌眸晕目生光芒。我来借问修行术， <br> 数日殷勤美兹物。上人视日授微言，心静如斯即诸佛。",
  "poet": {
    "id": 1524,
    "star": 0,
    "name": "欧阳詹",
    "image": "http://img.gushiwen.org/authorImg/ouyangzhan.jpg",
    "desc": "欧阳詹，字行周，福建晋江潘湖欧厝人，欧阳詹生活在安史之乱后的中唐，一生没有离开国子监四门助教这个官职。后世唐进士幕府参军欧阳秬、唐进士韦中令门下欧阳澥、后唐状元掌院学士黄仁颖、南唐乡贡进士欧阳偃、宋观文殿大学士欧阳珣、元处士天麟黄权、明儒林学士黄永、明进士龙游知县黄应、潘湖八世孙明进士户刑尚书黄光升、潘湖九世孙明榜眼南京礼部尚书黄凤翔、潘湖十二世孙清大学士潘湖叟黄锡衮、清洪濑金墩黄士藻、潘湖十五世孙清湖口台湾知府黄立本承行周之风接踵而至。还被称为“八闽文化先驱者。"
  },
  "tags": []
}