{
  "id": 6040,
  "star": 1,
  "name": "杂兴",
  "dynasty": "唐代",
  "content": "沉沉牛渚矶，旧说多灵怪。行人夜秉生犀烛， <br> 洞照洪深辟滂湃。乘车驾马往复旋，赤绂朱冠何伟然。 <br> 波惊海若潜幽石，龙抱胡髯卧黑泉。水滨丈人曾有语， <br> 物或恶之当害汝。武昌妖梦果为灾，百代英威埋鬼府。 <br> 青青兰艾本殊香，察见泉鱼固不祥。济水自清河自浊， <br> 周公大圣接舆狂。千年魑魅逢华表，九日茱萸作佩囊。 <br> 善恶死生齐一贯，只应斗酒任苍苍。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}