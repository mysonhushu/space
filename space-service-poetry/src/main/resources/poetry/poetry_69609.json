{
  "id": 69609,
  "star": 1,
  "name": "【双调】折桂令_钱塘即事倚",
  "dynasty": "元代",
  "content": "钱塘即事<br>倚苍云拱北城高，地胜东吴，树老南朝。翠袖联歌，金鞭争道，画航平桥。楼上楼直浸九霄，人拥人民似元宵。灯火笙箫，春月游湖，秋卜见潮。<br>紫微楼上右平章索赋<br>镇钱塘太乙勾陈，玉柱擎天，绣衮生春。潮点鹅毛，山盘凤尾，瓦甃鱼鳞。近北斗三天紫宸，拂危栏两袖白云。可摘星辰，谁信蟾宫，着我闲身。<br>徽州路指楼落成<br>小阑干高倚长空，壮观山城，仿佛天宫。赑遍画鼍，嘶残玉凤，漏尽铜龙。催古寺一百八晓钟，动晨光三十六晴峰。雄视江东．万井春风，太守神功。<br>湖上雪晴鲁至遭席间赋<br>想当年雁塔题名，衣锦归来，揽辔澄清。试坐渔矶，相亲蚁绿，不负鸥盟。青山老西施暮景，碧天高东鲁文星。陶写襟灵，玉手琵琶，军伯娉婷。<br>赠胡有善<br>掌梨园乐府须知，富有牙签，名动金闺。一代风流，九州人物，万斛珠矶。解流水高山子期，制暗香疏影姜夔。胸次清奇，笑毁黄钟，识透玄机。",
  "poet": {
    "id": 394,
    "star": 0,
    "name": "张可久",
    "image": "http://img.gushiwen.org/authorImg/zhangkejiu.jpg",
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。"
  },
  "tags": []
}