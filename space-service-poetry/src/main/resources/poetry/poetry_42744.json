{
  "id": 42744,
  "star": 1,
  "name": "宿巫山寄远人",
  "dynasty": "唐代",
  "content": "巫山云，巫山雨，朝云暮雨无定所。南峰忽暗北峰晴， <br> 空里仙人语笑声。曾侍荆王枕席处，直至如今如有灵。 <br> 春风澹澹白云闲，惊湍流水响千山。一夜此中对明月， <br> 忆得此中与君别。感物情怀如旧时，君今渺渺在天涯。 <br> 晓看襟上泪流处，点点血痕犹在衣。",
  "poet": {
    "id": 2666,
    "star": 0,
    "name": "梁琼",
    "desc": "梁琼，女诗人。生平无考。《全唐诗》存诗4首、断句2，分别出自《才调集》卷一〇、《文苑英华》卷二〇四、《万首唐人绝句》卷九七、《吟窗杂录》卷三〇。"
  },
  "tags": []
}