{
  "id": 35006,
  "star": 2,
  "name": "和友人喜相遇十首",
  "dynasty": "唐代",
  "content": "为儒自愧已多年，文赋歌诗路不专。肯信披沙难见宝， <br> 只怜苫草易成编。燕昭寤寐常求骏，郭隗寻思未是贤。 <br> 且固初心希一试，箭穿正鹄岂无缘。 <br> 揣情摩意已无功，只把篇章助国风。宋玉谩夸云雨会， <br> 谢连宁许梦魂通。愁成旅鬓千丝乱，吟得寒缸短焰终。 <br> 难世好居郊野地，出门常喜与人同。 <br> 惠子休惊学五车，沛公方起斩长蛇。六雄互欲吞诸国， <br> 四海终须作一家。自古经纶成世务，暂时朱绿比朝霞。 <br> 人生心口宜相副，莫使尧阶草势斜。 <br> 不傍江烟访所思，更应无处展愁眉。数杯竹阁花残酒， <br> 一局松窗日午棋。多病却疑天与便，自愚潜喜众相欺。 <br> 非穷非达非高尚，冷笑行藏只独知。 <br> 闲吟闲坐道相应，远想南华亦自矜。抛掷家乡轻似梦， <br> 寻常心地冷于僧。和羹使用非胥靡，忆鲙言词小季鹰。 <br> 唯仗十篇金玉韵，此中高旨莫阶升。 <br> 已向丘门老此躯，可堪空作小人儒。吟中景象千般有， <br> 书外囊装一物无。润屋必能知早散，辉山应是不轻沽。 <br> 短衣宁倦重修谒，谁识高阳旧酒徒。 <br> 松桂寒多众木分，轻浮如叶自纷纭。韶咸古曲教谁爱， <br> 山水清音喜独闻。上国共知传大宝，旧交宁复在青云。 <br> 相逢莫厌杯中酒，同醉同醒只有君。 <br> 还淳反朴已难期，依德依仁敢暂违。寡欲自应刚正立， <br> 无私翻觉友朋稀。旄头影莫侵黄道，傅说星终近紫微。 <br> 年纪少他蘧伯玉，幸因多难早知非。 <br> 麻衣未识帝城尘，四十为儒是病身。有恨不关衔国耻， <br> 无愁直为倚家贫。齐轻东海二高士，汉重商山四老人。 <br> 一种爱闲闲不得，混时行止却应真。 <br> 任说天长海影沈，友朋情比未为深。唯应乐处无虚日， <br> 大半危时得道心。命达夭殇同白首，价高砖瓦即黄金。 <br> 他年有要玄珠者，赤水萦纡试一寻。",
  "poet": {
    "id": 1581,
    "star": 0,
    "name": "李咸用",
    "image": "http://img.gushiwen.org/authorImg/lixianyong.jpg",
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。"
  },
  "tags": []
}