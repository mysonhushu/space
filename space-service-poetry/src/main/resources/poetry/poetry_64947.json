{
  "id": 64947,
  "star": 2,
  "name": "满庭芳",
  "dynasty": "宋代",
  "content": "落日旌旗，清霜剑戟，塞角声唤严更。论兵慷慨，齿颊带风生。坐拥貔貅十万，衔枚勇、云槊交横。笑谈顷，匈奴授首，千里静材枪 <br> 荆襄，人按堵，提壶劝酒，布谷催耕。芝夫荛子，歌舞威名。好是轻裘缓带，驱营阵、绝漠横行。功谁纪，风神宛转，麟阁画丹青。",
  "poet": {
    "id": 1405,
    "star": 0,
    "name": "邵缉",
    "desc": "南宋诗人、词人。字公序，上元（今江苏南京）人。与邵亢同族（《金陵诗徵》卷五）。徽宗宣和初随父宦寓宣州，四年（一一二二）返乡，李弥逊有文送行（《筠溪集》卷二二《送邵公缉还乡序》）。高宗绍兴中在鄂州，曾献词岳飞，献书朝廷。有《荆溪集》八卷（《宋史·艺文志》），已佚。事见《金佗续编》卷二八。"
  },
  "tags": []
}