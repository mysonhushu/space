{
  "id": 43123,
  "star": 1,
  "name": "访云母山僧",
  "dynasty": "唐代",
  "content": "森然古岩里，净行一番僧。松下滤寒水，佛前挑夜灯。 <br> 莲花国土异，贝叶梵书能。想到空王境，无心问爱憎。",
  "poet": {
    "id": 2320,
    "star": 0,
    "name": "护国",
    "desc": "护国，唐江南诗僧。天宝、大历间在世，为玄、肃、代三朝人，与灵一同时而稍后。工词翰，诗名闻于世。约卒于代宗大历间，张谓有诗哭之。《全唐诗》录存其诗十二首。"
  },
  "tags": []
}