{
  "id": 69484,
  "star": 1,
  "name": "【越调】凭阑人_风烛功名鱼",
  "dynasty": "元代",
  "content": "风烛功名鱼上竿，石火光阴船下滩。万钟夺命舟，得全忠孝难！<br>　　休笑孙庞恶战憨，且论苏张能剧谈。片言封相衔，谩劳从仕衫。<br>　　簇簇攒攒圈柳葩，草亨斜签门外插。五七枝桃杏花，柳阴中三四家。<br>　　开彻南枝枝上春，香满清江江上村。那些儿堪可人，水边新月痕。<br>　　千里关河音问疏，斜月阑干人影孤。隔帘呼玉奴，雁来曾寄书？<br>　　明月窥人穿绣帘，酒醒香消愁越添。玉簪谁再掂？锦笺无意拈。　章台行<br>　　花阵赢输随镘生，桃扇炎凉逐世情。双郎空藏瓶，小卿一块冰。",
  "poet": {
    "id": 0,
    "star": 0,
    "name": "未知作者"
  },
  "tags": []
}