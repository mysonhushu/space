{
  "id": 61928,
  "star": 1,
  "name": "满江红（京递至，亲旧皆无书，再用韵简云岩、朔斋）",
  "dynasty": "宋代",
  "content": "听彻惊乌，起览镜、顿添头白。曾不见、江南人寄，一枝春色。风卷龙鳞残甲下，山无虎迹新蹄入。罄冰天、桂海使同风，修文德。 <br> 三十载，江湖客。千万里，关山役。且付之杯酒，何愁西出。天女花边浑似剪，志公杖上平如尺。把富贫、都作一般看，何什伯。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}