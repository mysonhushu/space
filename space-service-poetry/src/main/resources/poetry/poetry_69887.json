{
  "id": 69887,
  "star": 2,
  "name": "【中吕】山坡羊_与邸明谷孤",
  "dynasty": "元代",
  "content": "与邸明谷孤山游饮<br>诗狂悲壮，杯深豪放，恍然醉眼千峰上。意悠扬，气轩昂，天风鹤背三千丈，浮生大都空自忙。功，也是谎；名，也是谎。<br>燕城述怀<br>云山有意，轩裳无计，被西风吹断功名泪。去来兮，便休提，青山尽解招人醉，得失到头皆物理。得，他命里；失，咱命里。<br>西湖醉歌，次郭振卿韵<br>朝朝琼树，家家朱户，骄嘶过沽酒楼前路。贵何如？贱何如？六桥都是经行处，花落水流深院宇。闲，天定许；忙，人自取。<br>怀长沙，次郭振卿韵<br>西楼高处，东城佳处，梦魂长绕湘南路。锦鳞无，塞鸿疏，大都来只为虚名误，老未得闲心更苦。杯，谁共举？花，谁共主？<br>怀武昌，次郭振卿韵<br>烟波渔父。扁舟归去，移家鹦鹉洲边住。任狂疏。恣痴愚，到头也有安排处，青箬绿蓑为伴侣。闲，也自取；忙，也自取。<br>侍牧庵先生西湖夜饮<br>微风不定，幽香成径，红云十里波千顷。绮罗馨。管弦清，兰舟直入空明镜，碧天夜凉秋月冷。天，湖外影；湖，天上景。",
  "poet": {
    "id": 1331,
    "star": 0,
    "name": "刘时中",
    "image": "http://img.gushiwen.org/authorImg/liushizhong.jpg",
    "desc": "刘时中 [元] （约元成宗大德年间前后在世），洪都（今江西南昌）人，元代散曲家。生卒年、生平、字号均不详，约元成宗大德年间前后在世。官学士，时中工作曲，今存小令六十余支，套数三四首，以水仙子西湖四时渔歌最著名。"
  },
  "tags": []
}