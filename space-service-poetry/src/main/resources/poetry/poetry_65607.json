{
  "id": 65607,
  "star": 1,
  "name": "水调歌头",
  "dynasty": "宋代",
  "content": "青铜昏水面，乌帽裹山头。风涛如此，天公作意巧相留。常记垂虹晚渡，卧看菰蒲烟雨，屈指十三秋。恍若华胥梦，无语下西楼。翠翻空，寒入座，不禁愁。五弦弹尽，隐隐天末暮虹收。欲伴渔翁钓艇，欸乃一声江上，寒碧点轻鸥。无人阻归兴，真欲迈长洲。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}