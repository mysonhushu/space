{
  "id": 5852,
  "star": 1,
  "name": "送阎校书之越",
  "dynasty": "唐代",
  "content": "南入剡中路，草云应转微。湖边好花照，山口细泉飞。 <br> 此地饶古迹，世人多忘归。经年松雪在，永日世情稀。 <br> 芸阁应相望，芳时不可违。",
  "poet": {
    "id": 90,
    "star": 0,
    "name": "丘为",
    "image": "http://img.gushiwen.org/authorImg/qiuwei.jpg",
    "desc": "丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。"
  },
  "tags": []
}