{
  "id": 64465,
  "star": 1,
  "name": "洞仙歌（八月十七日寿耕参夫人，时命羽士设醮）",
  "dynasty": "宋代",
  "content": "银波湛碧，遥泛仙槎早。婺宿荧煌瑞云晓。庆芳传丹桂，欢动连枝，称寿处，一簇蓬莱翠窈。 <br> 步虚声宛转，清彻瑶坛，疑是钧霄凤音渺。正金姥、礼虚皇，天阶净，凉入绡衣风褭。想金书、秘字赐长生，进九酝霞卮，练颜长好。",
  "poet": {
    "id": 957,
    "star": 0,
    "name": "陈深",
    "desc": "陈深［公元一二五九年至一三二九年］字子微，平江人。约生于宋理宗开庆中，卒于元文宗天膳二年以后，年在七十一岁以上。宋亡年，才弱冠笃志古举，闭门着书，元天历间奎章阁臣，以能书荐潜匿不出。所居曰宁极斋，亦曰清泉，因以为号。深著有诗一卷，《四库总目》又有读易编，读诗编，读春秋编等书。"
  },
  "tags": []
}