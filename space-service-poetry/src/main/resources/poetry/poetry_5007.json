{
  "id": 5007,
  "star": 1,
  "name": "奉和圣制送张说上集贤学士赐宴（赋得华字）",
  "dynasty": "唐代",
  "content": "修文中禁启，改字令名加。台座征人杰，书坊应国华。 <br> 赋诗开广宴，赐酒酌流霞。云散明金阙，池开照玉沙。 <br> 掖垣留宿鸟，温树落馀花。谬此天光及，衔恩醉日斜。",
  "poet": {
    "id": 2886,
    "star": 0,
    "name": "韦述",
    "desc": "韦述（？-757年）唐代大臣，著名史学家，京兆万年人。开元五年，中进士，授栎阳尉，转右补阙，迁起居舍人。说重词学之士，与张九龄、许景先、袁晖、赵冬曦、孙逖、王乾常游其门。十八年，兼知史官事，转屯田员外郎、吏部职方郎中。二十七年，转国子司业，充集贤学士。天宝初年，历太子左右庶子，加银青光禄大夫。九年，兼充礼仪使，迁工部侍郎，封方城县侯。述著有《唐职仪》三十卷、《高宗实录》三十卷、《西京新记》五卷、《御史台记》十卷、《开元谱》二十卷，并传于世。"
  },
  "tags": []
}