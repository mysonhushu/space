{
  "id": 68330,
  "star": 1,
  "name": "贺新凉（送灵山冯可久通守浔阳）",
  "dynasty": "宋代",
  "content": "笛唤春风起。向湖边、腊前折柳，问君何意。孤负梅花立晴昼，一舸凄凉雪底，但小阁、琴棋而已。佳客清明留不住，为匡庐、只在家窗里。湓浦去，两程耳。 <br> 草堂旧日谈经地。更从容、南山北水，庚楼重倚。万卷心胸几千古，仰首骎骎紫气。正江上、风寒如此。且趁霜天鲈鱼好，把貂裘、换酒长安市。明夜去，月千里。",
  "poet": {
    "id": 0,
    "star": 0,
    "name": "陆象泽"
  },
  "tags": []
}