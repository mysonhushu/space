{
  "id": 33138,
  "star": 1,
  "name": "送徐群宰望江",
  "dynasty": "唐代",
  "content": "古人力文学，所务安疲甿.今人力文学，所务惟公卿。 <br> 大贤重邦本，屈迹官武城。劝民勤机杼，自然国用并。 <br> 但见富贵者，知食不知耕。忽尔秋不熟，储廪焉得盈。 <br> 贡艺既精苦，用心必公平。吾道不遗贤，霄汉期芳馨。 <br> 一夫若有德，千古称其英。陶潜虽理邑，崔烈徒台衡。 <br> 浊者必恶清，瞽者必恶明。孤松自有色，岂夺众草荣。 <br> 为刀若不利，焉得宰牛名。为丝若不直，焉得琴上声。 <br> 好去立高节，重来振羽翎。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}