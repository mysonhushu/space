{
  "id": 51783,
  "star": 1,
  "name": "念奴娇（村居九日）",
  "dynasty": "宋代",
  "content": "九秋气爽，正溪山雨过，茅檐清暇。篱菊妍英，知是为，佳节重阳开也。色妙香殊，匀浮瓯面，俗状卑金斝。歌狂饮俊，满簪还更盈把。 <br> 村外草草杯盘，边尘不动，欲买应无价。端使晴霄风露冷，云卷烟收平野。向晚婵娟，半轮斜照，想见成清夜。玉山颓处，要看欹帽如画。",
  "poet": {
    "id": 2668,
    "star": 0,
    "name": "米友仁",
    "image": "http://img.gushiwen.org/authorImg/miyoureng.jpg",
    "desc": "米友仁（1074-1153）（南宋）一名尹仁，字元晖，小名寅哥、鳌儿。其山水画脱尽古人窠臼，发展了米芾技法，自成一家法。所作用水墨横点，连点成片，虽草草而成却不失天真，每画自题其画曰“墨戏”。其运用“落茄皴”（即“米点皴”）加渲染之表现方法抒写山川自然之情，世称“米家山水”，对后来“文人画”影响较大。其做官后甚自秘重，所画虽亲朋好友亦无缘得之，众嘲曰：“解作无根树，能描濛鸿云；如今供御也，不肯与闲人。”"
  },
  "tags": []
}