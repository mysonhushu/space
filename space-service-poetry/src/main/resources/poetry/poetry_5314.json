{
  "id": 5314,
  "star": 1,
  "name": "长洲苑（吴黄武中，此地校猎）",
  "dynasty": "唐代",
  "content": "吴王初鼎峙，羽猎骋雄才。辇道阊门出，军容茂苑来。 <br> 山从列嶂转，江自绕林回。剑骑缘汀入，旌门隔屿开。 <br> 合离纷若电，驰逐溢成雷。胜地虞人守，归舟汉女陪。 <br> 可怜夷漫处，犹在洞庭隈。山静吟猿父，城空应雉媒。 <br> 戎行委乔木，马迹尽黄埃。揽涕问遗老，繁华安在哉。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}