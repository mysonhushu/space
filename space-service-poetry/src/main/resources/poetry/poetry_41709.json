{
  "id": 41709,
  "star": 1,
  "name": "秋夕书怀呈戎州郎中",
  "dynasty": "唐代",
  "content": "素律初回枕簟凉，松风飘泊入华堂。谭鸡寂默纱窗静， <br> 梦蝶萧条玉漏长。归去水云多阻隔，别来情绪足悲伤。 <br> 霜砧月笛休相引，只有离襟泪两行。 <br> 风送秋荷满鼻香，竹声敲玉近虚廊。梦回故国情方黯， <br> 月过疏帘夜正凉。菱镜也知移艳态，锦书其奈隔年光。 <br> 鸾胶处处难寻觅，断尽相思寸寸肠。",
  "poet": {
    "id": 2739,
    "star": 0,
    "name": "刘兼",
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。"
  },
  "tags": []
}