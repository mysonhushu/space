{
  "id": 11651,
  "star": 1,
  "name": "巴陵早秋，寄荆州崔司马、吏部阎功曹舍人",
  "dynasty": "唐代",
  "content": "谪居潇湘渚，再见洞庭秋。极目连江汉，西南浸斗牛。 <br> 滔滔荡云梦，澹澹摇巴丘。旷如临渤澥，窅疑造瀛洲。 <br> 君山丽中波，苍翠长夜浮。帝子去永久，楚词尚悲秋。 <br> 我同长沙行，时事加百忧。登高望旧国，胡马满东周。 <br> 宛叶遍蓬蒿，樊邓无良畴。独攀青枫树，泪洒沧江流。 <br> 故人西掖寮，同扈岐阳蒐.差池尽三黜，蹭蹬各南州。 <br> 相去虽地接，不得从之游。耿耿云阳台，迢迢王粲楼。 <br> 跂予暮霞里，谁谓无轻舟。",
  "poet": {
    "id": 60,
    "star": 0,
    "name": "贾至",
    "image": "http://img.gushiwen.org/authorImg/jiazhi.jpg",
    "desc": "贾至（718—772）字幼隣，唐代洛阳人，贾曾之子。生于唐玄宗开元六年，卒于唐代宗大历七年，年五十五岁。擢明经第，为军父尉。安禄山乱，从唐玄宗幸蜀，知制诰，历中书舍人。时肃宗即位于灵武，玄宗令至作传位册文。至德中，将军王去荣坐事当诛，肃宗惜去荣材，诏贷死。至切谏，谓坏法当诛。广德初，为礼部侍郎，封信都县伯。后封京兆尹，兼御史大夫。卒，谥文。至著有文集三十卷， 《唐才子传》有其传。"
  },
  "tags": []
}