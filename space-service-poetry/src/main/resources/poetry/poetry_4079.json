{
  "id": 4079,
  "star": 1,
  "name": "弃妾篇",
  "dynasty": "唐代",
  "content": "妾本丛台右，君在雁门陲。悠悠淇水曲，彩燕入桑枝。 <br> 不因媒结好，本以容相知。容谢君应去，情移会有离。 <br> 还君结缕带，归妾织成诗。此物虽轻贱，不用使人嗤。",
  "poet": {
    "id": 1877,
    "star": 0,
    "name": "乔知之",
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。"
  },
  "tags": []
}