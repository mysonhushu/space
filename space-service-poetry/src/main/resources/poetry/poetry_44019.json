{
  "id": 44019,
  "star": 2,
  "name": "闻前王使君在泽潞居",
  "dynasty": "唐代",
  "content": "为善无近名，窃名者得声不如心，诚哉是言也。 <br> 使君圣朝瑞，乾符初刺婺。德变人性灵，笔变人风土。 <br> 烟霞与虫鸟，和气将美雨。千里与万里，各各来相附。 <br> 信哉有良吏，玄谶应百数。古人古人自古人， <br> 今日又见民歌六七袴.不幸大寇崩腾来，孤城势孤固难锢。 <br> 攀辕既不及，旌旆冲风露。大驾已西幸，飘零何处去。 <br> 婺人空悲哀，对生祠泣沾莓苔。忽闻暂寄河之北， <br> 兵强四面无尘埃。唯祝銮舆早归来，用此咎繇仲虺才。 <br> 使四野雾廓，八纮镜开。皇天无亲，长与善邻，宜哉宜哉。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}