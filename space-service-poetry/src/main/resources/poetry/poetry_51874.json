{
  "id": 51874,
  "star": 1,
  "name": "北山移文哨遍",
  "dynasty": "宋代",
  "content": "嵩少为仕宦捷径者，读而羞之，是足为勇退者之鼓吹。阳翟蔡侯原道，恬于仕进。其内吕夫人有林下风。相与营归欤之计而未果，则嘱予以此文度曲，且朝夕使家童歌之，亦可想见泉石之胜。其词曰： <br> 世有达人，潇洒出尘，招隐青霄际。终始追。游览老山栖。藐千金、轻脱如屣。彼假容江皋，滥巾云岳，缨情好爵欺松桂。观向释谈空，寻真讲道，巢由何足相拟。待诏书来起便驺驰。席次早焚烈芰荷衣。敲朴喧喧，牒诉匆匆，抗颜自喜。 <br> 嗟明月高霞，石径幽绝谁回睇。空怅猿惊处，凄凉孤鹤嘹唳。任列壑争讥。众蜂竦诮，林惭涧愧移星岁。方浪枻神京，腾装魏阙，徘徊经过留憩。致草堂灵怒蒋侯麾。扃岫幌、驱烟勒新移。忍丹崖碧岭重滓。鸣湍声断深谷，逋客归何计。信知一逐浮荣，便丧素守，身成俗士。伯鸾家有孟光妻。岂逡巡、眷恋名利。",
  "poet": {
    "id": 2873,
    "star": 0,
    "name": "王安中",
    "image": "http://img.gushiwen.org/authorImg/wanganzhong.jpg",
    "desc": "王安中(1075～1134) 北宋末、南宋初词人。字履道，号初寮。中山阳曲（今山西太原）人。年青时曾从师苏轼、晁说之。晁教以为学当谨初，故牓其室为初寮。哲宗元符三年(1100)进士。徽宗时历任翰林学士、尚书右丞。以谄事宦官梁师成、交结蔡攸获进，又附和宦官童贯、大臣王黼，赞成复燕山之议，出镇燕山府。后又任建雄军节度使、大名府尹兼北京留守司公事。靖康初，被贬送象州安置。高宗即位，又内徙道州，复任左中大夫，不久去世。"
  },
  "tags": []
}