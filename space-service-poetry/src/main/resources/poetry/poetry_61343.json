{
  "id": 61343,
  "star": 1,
  "name": "念奴娇（次朱制参送其行）",
  "dynasty": "宋代",
  "content": "尊前一笑，问梅花消息，几枝开遍。咳唾随风人似玉，寒夜春生酒面。故里天遥，殊乡岁晚，忍对骊驹宴。无情潮汐，可能为我留恋。 <br> 目断雪棹烟帆，匆匆轻别，岂是如鸿燕。要趁盘椒供燕喜，舞袖斓斑双旋。屈指重来，扬鞭催去，想在金銮殿。云萍无据，莫辞蘸甲深劝。",
  "poet": {
    "id": 502,
    "star": 0,
    "name": "赵以夫",
    "desc": "赵以夫（一一八九～一二五六），字用父，号虚斋。居长乐（今属福建）。宁宗嘉定十年（一二一七）进士。知监利县。理宗端平初知漳州。嘉熙初以枢密都丞旨兼国史院编修官（《南宋馆阁续录》卷九）。二年，知庆元府兼沿海制置副使，四年，复除枢密都承旨（《宝庆四明志》卷一）淳祐五年（一二四五），出知建康府，七年，知平江府（《南宋制抚年表》卷上）。以资政殿学士致仕。宝祐四年卒，年六十八。事见《后村大全集》卷一四二《虚斋资政赵公神道碑》。"
  },
  "tags": []
}