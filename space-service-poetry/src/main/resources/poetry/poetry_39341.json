{
  "id": 39341,
  "star": 1,
  "name": "自咏十韵",
  "dynasty": "唐代",
  "content": "只合沧洲钓与耕，忽依萤烛愧功成。未游宦路叨卑宦， <br> 才到名场得大名。梁苑二年陪众客，温陵十载佐双旌。 <br> 钱财尽是侯王惠，骨肉偕承里巷荣。拙赋偏闻镌印卖， <br> 恶诗亲见画图呈。多栽桃李期春色，阔凿池塘许月明。 <br> 寒益轻裯饶美寝，出乘车马免徒行。粗支菽粟防饥歉， <br> 薄有杯盘备送迎。僧俗共邻栖隐乐，妻孥同爱水云清。 <br> 如今便死还甘分，莫更嫌他白发生。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}