{
  "id": 66782,
  "star": 1,
  "name": "望江南",
  "dynasty": "宋代",
  "content": "西方好，我佛大慈悲。但具三心圆十念，即登九品越三祇。神力不思议。 <br> 临执尽，接引定无疑。普愿众生同系念，金台天乐共迎时。弹指到莲池。 <br> 杜工部醉时歌：诸公衮衮登台省，广文先生官独冷。甲第纷纷厌梁肉，广文先生饭不足。先生有道出羲皇，先生有才过屈宋。德尊一代常坎轲，名垂万古知何用。杜陵野客人更嗤，被褐短窄鬓如丝。日耀太仓五升米，时赴郑老同襟期。得钱即相觅，沽酒不复疑。忘形到尔汝，痛饮真吾师。清夜沉沉动春酌，灯前细雨檐花落。但觉高歌有鬼神，焉知饿死填沟壑。相如逸才亲涤器，子云识字终投阁。先生早赋归去来，石田茅屋荒苍苔。儒术于我何有哉，孔丘盗跖俱尘埃。不须闻此意惨怆，生前相遇且衔杯。",
  "poet": {
    "id": 2001,
    "star": 0,
    "name": "净圆",
    "desc": "净圆，白云法师。"
  },
  "tags": []
}