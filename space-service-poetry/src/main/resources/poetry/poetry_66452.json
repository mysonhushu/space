{
  "id": 66452,
  "star": 2,
  "name": "念奴娇（感怀呈洪守）",
  "dynasty": "宋代",
  "content": "吴山青处，恨长安路断，黄尘如雾。荆楚西来行堑远，北过淮堧严扈。九塞貔貅，三关虎豹，空作陪京固。天高难叫，若为得诉忠语。<br> 追念江左英雄，中兴事业，枉被奸臣误。不见翠华移跸处，枉负吾皇神武。击楫凭谁，问筹无计，何日宽优顾，倚筇长叹，满怀清泪如雨。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}