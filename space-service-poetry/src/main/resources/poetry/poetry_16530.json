{
  "id": 16530,
  "star": 1,
  "name": "赠营妓",
  "dynasty": "唐代",
  "content": "寒檐寂寂雨霏霏，候馆萧条烛烬微。 <br> 只有今宵同此宴，翠娥佯醉欲先归。",
  "poet": {
    "id": 1822,
    "star": 0,
    "name": "崔瓘",
    "desc": "崔瓘，字汝器，博陵人也。以士行闻，莅职清谨。累迁至澧州刺史，下车削去烦苛，以安人为务。居二年，风化大行，流亡襁负而至，增户数万。有司以闻，优诏特加五阶，至银青光禄大夫，以甄能政。迁潭州刺史、兼御史中丞，充湖南都团练观察处置使。瓘到官，政在简肃，恭守礼法。将吏自经时艰，久不奉法，多不便之。大历五年四月，会月给粮储，兵马使臧玠与判官达奚觏忿争，觏曰：“今幸无事。”玠曰：“有事何逃？”厉色而去。是夜，玠遂构乱，犯州城，以杀达奚觏为名。瓘惶遽走，逢玠兵至，遂遇害。代宗闻其事，悼惜久之。"
  },
  "tags": []
}