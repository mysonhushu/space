{
  "id": 67212,
  "star": 1,
  "name": "瑞龙吟",
  "dynasty": "宋代",
  "content": "清明近。还是递选东风，做成花讯。芳时一刻千金，半晴半雨、酬春未准。 <br> 雁归尽。离字向人欲写，暗云难认。西园猛忆逢迎，翠纨障面，花间笑稳。曲径池莲平砌，绛裙曾与，濯香湔粉。无奈燕幕莺帘，轻负娇后。青榆巷陌，蹋马红成寸。十年梦、秋千吊影，袜罗尘褪。事往凭谁问。昼长病酒添新恨。烟冷斜阳紧。山黛远、曲曲阑干凭损。柳丝万尺，不如轻鬓。",
  "poet": {
    "id": 634,
    "star": 0,
    "name": "翁元龙",
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。"
  },
  "tags": []
}