{
  "id": 60682,
  "star": 1,
  "name": "满路花",
  "dynasty": "宋代",
  "content": "莺飞翠柳摇，鱼跃浮萍破。班班红杏子，交榴火。池台昼永，缭绕花阴里。山色遥供座。枕簟清凉，北窗时唤高卧。 <br> 翻思少年，走马铜驼左。归来敲镫月，留关锁。年华老矣，事逐浮云过。今吾非故我。那日尊前，只今问有谁呵。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}