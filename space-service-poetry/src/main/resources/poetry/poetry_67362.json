{
  "id": 67362,
  "star": 1,
  "name": "木兰花慢（秋意）",
  "dynasty": "宋代",
  "content": "占西风早处，一番雨，一番秋。记国园斜阳，去年今日，落叶林幽。悲歌几回激烈，寄疏狂、酒令与诗筹。遗恨清商易改，多情紫燕难留。 <br> 嗟休。触绪茧丝抽。旧事续何由。奈予怀渺渺，羁愁郁郁，归梦悠悠。生平不如老杜，便如它、飘泊也风流。寄语庭柯径竹，甚时得棹孤舟。",
  "poet": {
    "id": 1959,
    "star": 0,
    "name": "李芸子",
    "desc": "李芸子；约公元一二四一年前后在世；字耘叟，号芳洲，昭武人。生卒年均不详，约宋理宗淳佑初前后在世。生平不详，尝居桂林帅府。工词，有词集，《花庵词选》戴石屏为作序。"
  },
  "tags": []
}