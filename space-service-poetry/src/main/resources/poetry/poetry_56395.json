{
  "id": 56395,
  "star": 2,
  "name": "水调歌头（和李守）",
  "dynasty": "宋代",
  "content": "潇洒云中鹤，容与水边鸥。缑山仙客，飘然曾约此中留。更有骑鲸公子，相与翱翔八极，凛凛气横秋。明月楼头宴，樽俎好诗流。 <br> 思往事，增逸兴，唤仙舟。谁能拘束，尘埃堆里蹙昏眸。拟附星槎直上，十二玉京绛阙，高处且嬉游。回首视人世，天地一沙洲。",
  "poet": {
    "id": 966,
    "star": 0,
    "name": "沈瀛",
    "desc": "沈瀛[yíng]，字子寿，号竹斋，绍兴三十年进士。吴兴归安（今浙江湖州市）人。生卒年不详。绍兴三十年(1160)进士。历官江州守（今江西九江）、江东安抚司参议。有《竹斋词》1卷，明吴讷《唐宋名贤百家词》本，《□村丛书》本。"
  },
  "tags": []
}