{
  "id": 56528,
  "star": 1,
  "name": "薄幸",
  "dynasty": "宋代",
  "content": "桂轮香满。送寒色、轻风剪剪。又还是、幽窗人静，梅影参差初转。念少年孤负芳音，多时不见文君面。漫快泻琼舟，浓熏宝鸭，终是心情差懒。 <br> 谩就枕，浑无寐，□听彻、天边飞雁。闲愁消万缕，如何消遣。绣衾□忆鸳鸯暖。细思量、遍倚屏山，挑尽琴心，谁识相思怨。休文瘦损，陡觉频移带眼。",
  "poet": {
    "id": 2230,
    "star": 0,
    "name": "沈端节",
    "desc": "[约公元一一六九年前后在世]字约之，吴兴人，寓居溧阳。生卒年均不详，约宋孝宗乾道中前后在世。尝为芜湖令，知衡州，提举江东茶盐。淳熙间，（公元一一八二年前后）官至朝散大夫。著有《克斋集》，已佚。又有《克斋词》一卷。《全宋词》收录其词45首。《文献通考》吐属温雅，颇具风姿。《钦定四库全书总目》卷一百九十八《克斋词》提要云：“其吐属婉约，颇具风致，固不以《花庵》、《草堂》诸选不见录减价矣。”"
  },
  "tags": []
}