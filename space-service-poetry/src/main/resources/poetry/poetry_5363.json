{
  "id": 5363,
  "star": 1,
  "name": "鸿门行",
  "dynasty": "唐代",
  "content": "少年买意气，百金不辞费。学剑西入秦，结交北游魏。 <br> 秦魏多豪人，与代亦殊伦。由来不相识，皆是暗相亲。 <br> 宝马青丝辔，狐裘貂鼠服。晨过剧孟游，暮投咸阳宿。 <br> 然诺本云云，诸侯莫不闻。犹思百战术，更逐李将军。 <br> 始从灞陵下，遥遥度朔野。北风闻楚歌，南庭见胡马。 <br> 胡马秋正肥，相邀夜合围。战酣烽火灭，路断救兵稀。 <br> 白刃纵横逼，黄尘飞不息。虏骑血洒衣，单于泪沾臆。 <br> 献凯云台中，自言塞上雄。将军行失势，部曲遂无功。 <br> 新人不如旧，旧人不相救。万里长飘飖，十年计不就。 <br> 弃置难重论，驱马度鸿门。行看楚汉事，不觉风尘昏。 <br> 宝剑中夜抚，悲歌聊自舞。此曲不可终，曲终泪如雨。",
  "poet": {
    "id": 1543,
    "star": 0,
    "name": "袁瓘",
    "desc": "袁瓘，襄阳人，后移居宋州。喜爱剑术，与孟浩然，储日羲友善，玄宗时，任左拾遗，孟浩然到洛阳曾寻访袁瓘，而袁瓘已贬官岭南，孟写诗《洛中访袁拾遗不遇》，后来孟浩然又到岭南寻访，而袁瓘又遇赦而归授太祝之职，孟浩然写诗《南还舟中寄袁太祝》。开元十一年，孟浩然在长安与袁瓘重逢，不久，袁瓘调任赣县尉，孟浩然写诗《送袁太祝尉豫章》。《全唐诗》存其诗二首。"
  },
  "tags": []
}