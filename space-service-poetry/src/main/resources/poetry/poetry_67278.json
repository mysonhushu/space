{
  "id": 67278,
  "star": 2,
  "name": "庆清朝（木芙蓉）",
  "dynasty": "宋代",
  "content": "碧玉云深，彤绡云薄，芳丛乱迷秋渚。重城傍水，中有吹箫俦侣。应是琼楼夜冷，月明谁伴乘鸾女。仙游处。翠帟障尘，红绮随步。 <br> 别岸玉容伫倚，爱浅抹蜂黄，淡笼纨素。娇羞未语，脉脉悲烟泣露。彩扇何人，妙笔丹青，招得花魂住。歌声暮。梦入锦江，香里归路。",
  "poet": {
    "id": 0,
    "star": 0,
    "name": "李宏模"
  },
  "tags": []
}