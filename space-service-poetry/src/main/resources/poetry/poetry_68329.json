{
  "id": 68329,
  "star": 1,
  "name": "水调歌头",
  "dynasty": "宋代",
  "content": "既难求富贵，何处没溪山。不成天也、不容我去乐清闲。短褐宽裁疏葛，柱杖横拖瘦玉，著个竹皮冠。弄影碧霞里，长啸翠微间。 <br> 醉时歌，狂时舞，困时眠。翛然自得，了无一点俗相干。拟把清风明月，剪作长篇短阕，留与世人看。待倩月边女，归去借青鸾。",
  "poet": {
    "id": 0,
    "star": 0,
    "name": "荣樵仲"
  },
  "tags": []
}