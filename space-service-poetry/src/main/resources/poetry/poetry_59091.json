{
  "id": 59091,
  "star": 1,
  "name": "瑞鹤仙（壬子年灯夕）",
  "dynasty": "宋代",
  "content": "喜浓寒乍退。风共日、已作深春天气。轻车载歌吹。选名坊闲玩，落梅秾李。无端雨细。动清愁、聊成浅醉。怅年时、携手同来，笑里绣帘斜倚。 <br> 佳节匆匆又至。抚事惊心。忍堪重记。阑情倦意。行不是，坐不是。闷归来，已早游人回尽，灯暗重门欲闭。念欢娱、最是今宵，怎知恁地。",
  "poet": {
    "id": 0,
    "star": 0,
    "name": "张鎡"
  },
  "tags": []
}