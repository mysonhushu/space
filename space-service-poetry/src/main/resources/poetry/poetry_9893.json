{
  "id": 9893,
  "star": 1,
  "name": "江上曲",
  "dynasty": "唐代",
  "content": "江心澹澹芙蓉花，江口蛾眉独浣纱。可怜应是阳台女， <br> 对坐鹭鸶娇不语。掩面羞看北地人，回身忽作空山语。 <br> 苍梧秋色不堪论，千载依依帝子魂。君看峰上斑斑竹， <br> 尽是湘妃泣泪痕。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}