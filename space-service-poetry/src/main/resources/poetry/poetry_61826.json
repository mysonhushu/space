{
  "id": 61826,
  "star": 1,
  "name": "满江红（再和）",
  "dynasty": "宋代",
  "content": "小小池亭，仿佛似、洛川岩壑。天付与、老身游戏，余生吃著。剩喜酒能消世虑，翻疑书解妨人乐。听两翁、白雪寄新词，愁言莫。 <br> 毋自叹，蒿莱恶。甘自味，齑盐薄。对乱花丛竹，翠红交错。元亮悦闻亲友话，羲之常恐儿曹觉。望碧云、休忆女乘鸾，人骑鹤。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}