{
  "id": 24266,
  "star": 1,
  "name": "苦妇词",
  "dynasty": "唐代",
  "content": "地远易骄崇，用刑匪精研。哀哉苦妇身，夫死百殃缠。 <br> 草草催出门，衣堕发披肩。独随军吏行，当夕余欲迁。 <br> 来时已厌生，到此自不全。临江卧黄砂，二子死在边。 <br> 气哕不发声，背头血涓涓。有时强为言，只是尤青天。 <br> 稿蓐无一枝，冷气两悬悬。穷荒夷教卑，骨肉病弃捐。 <br> 况非本族音，肌露谁为怜。事痛感行宾，住得贪程船。 <br> 必当负严法，岂有胎孕篇。游畋复释麛，羔兔尚免鹯. <br> 何处摈逐深，一罪三见颠。校尉勋望重，幕府才且贤。 <br> 兰裙间珠履，食玉处花筵。但勿轻所暗，莫虑无人焉。",
  "poet": {
    "id": 3108,
    "star": 0,
    "name": "刘言史",
    "image": "http://img.gushiwen.org/authorImg/liuyanshi.jpg",
    "desc": "刘言史(约公元742年至813年间)，唐代诗人。藏书家，赵州邯郸人。约公元742年至813年间，约自唐玄宗天宝元年至宪宗元和八年间在世。少尚气节，不举进士。与李贺同时，工诗，美丽恢赡，自贺外世莫能比。亦与孟郊友善。初客镇襄，尝造节度使王武俊。武俊好词艺，特加敬异卒后，葬于襄阳。孟郊作歌哭之。言史著有歌诗六卷，《新唐书艺文志》传于世。曾旅游金陵、潇湘、岭南等地。王武俊任成德军节度使时，颇好文学，为之请官，诏授枣强县令，世称“刘枣强”，但未就任。"
  },
  "tags": []
}