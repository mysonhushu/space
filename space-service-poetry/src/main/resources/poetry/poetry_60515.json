{
  "id": 60515,
  "star": 1,
  "name": "贺新郎",
  "dynasty": "宋代",
  "content": "已，用辛稼轩金缕词韵述怀。此词盖鹭鸶林寄陈同甫者，韵险甚。稼轩自和凡三篇，语意俱到。捧心效颦，辄不自揆，同志毋以其迂而废其言 <br> 往事何堪说。念人生、消磨寒暑，漫营裘葛。少日功名频看镜，绿鬓＿＿未雪。渐老矣、愁生华发。国耻家仇何年报，痛伤神、遥望关河月。悲愤积，付湘瑟。 <br> 人生未可随时别。守忠诚、不替天意，自能符合。误国诸人今何在，回首怨深次骨。叹南北、久成离绝。中夜闻鸡狂起舞，袖青蛇、戛击光磨铁。三太息，眦空裂。",
  "poet": {
    "id": 3029,
    "star": 0,
    "name": "刘学箕",
    "image": "http://img.gushiwen.org/authorImg/liuxueji.jpg",
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。"
  },
  "tags": []
}