{
  "id": 15795,
  "star": 1,
  "name": "东征行",
  "dynasty": "唐代",
  "content": "桐柏水西贼星落，枭雏夜飞林木恶。相国刻日波涛清， <br> 当朝自请东南征。舍人为宾侍郎副，晓觉蓬莱欠珮声。 <br> 玉阶舞蹈谢旌节，生死向前山可穴。同时赐马并赐衣， <br> 御楼看带弓刀发。马前猛士三百人，金书左右红旗新。 <br> 司庖常膳皆得对，好事将军封尔身。男儿生杀在手里， <br> 营门老将皆忧死。曈曈白日当南山，不立功名终不还。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}