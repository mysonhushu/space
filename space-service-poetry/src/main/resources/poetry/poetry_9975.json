{
  "id": 9975,
  "star": 1,
  "name": "故燕国相公挽歌二首",
  "dynasty": "唐代",
  "content": "文若为全德，留侯是重名。论公长不宰，因病得无生。 <br> 大梦依禅定，高坟共化城。自应怜寂灭，人世但伤情。 <br> 共美持衡日，皆言折槛时。蜀侯供庙略，汉主缺台司。 <br> 车马行仍止，笳箫咽又悲。今年杜陵陌，殄瘁百花迟。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}