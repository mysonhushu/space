{
  "id": 67515,
  "star": 1,
  "name": "满路花",
  "dynasty": "宋代",
  "content": "双眼滟秋波，两脸凝春雪。尊前初见处，琴心绝。千磨百难，石上琼簪折。人非天样阔。车马难通，奈何没个关节。 <br> 深盟密约，啮臂曾流血。须知弦断有，鸾胶接。别离日久，转觉归心切。先把新词说。憔悴相容，怕伊相见离别。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}