{
  "id": 68144,
  "star": 1,
  "name": "水调歌头（寿赵倅）",
  "dynasty": "宋代",
  "content": "微雪弄新霁，寒月上初弦。长庚入梦，间生采石锦袍仙。分得天孙云纤，制断麒麟金锁，来自玉皇前。丹井凭泥轼，风月兴无边。 <br> 诏书来，催人观，占春先。柳边花底，细驺辇路骤鸣鞭。荣侍金銮殿上，更向沈香亭北，半醉拂华笺。来岁今朝里，人在八花砖。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}