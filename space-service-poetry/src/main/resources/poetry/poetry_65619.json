{
  "id": 65619,
  "star": 1,
  "name": "念奴娇（上太守月词）",
  "dynasty": "宋代",
  "content": "玉楼绛气，卷霞绡云浪，飞空蟾魄。人世江山惊照耀，烟霭鳌峰千尺。陆海蓬壶，银葩星晕，点破琉璃碧。有人吟笑，紫荷香满晴陌。况是东府君侯，西清别骑，樽俎开华席。迤逦飞轮催杖履，入对青藜仙客。襦袴歌谣，升平风露，拼取金莲侧。梅花吹动，满城依旧春色。",
  "poet": {
    "id": 2326,
    "star": 0,
    "name": "范端臣",
    "desc": "[宋]字元卿，学者称为蒙斋先生，兰溪（今浙江兰溪）人。绍兴（一一三一至一一六二）中登进士，官至中书舍人。文词典雅，尤工于诗。篆楷草隶，亦造其妙。《金华先民传》"
  },
  "tags": []
}