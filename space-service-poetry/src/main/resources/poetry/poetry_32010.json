{
  "id": 32010,
  "star": 1,
  "name": "送友下第游雁门",
  "dynasty": "唐代",
  "content": "相别灞水湄，夹水柳依依。我愿醉如死，不见君去时。 <br> 所诣星斗北，直行到犹迟。况复挈空囊，求人悲路岐。 <br> 北门记室贤，爱我学古诗。待君如待我，此事固不疑。 <br> 雁门春色外，四月雁未归。主人拂金台，延客夜开扉。 <br> 舒君郁郁怀，饮彼白玉卮。若不化女子，功名岂无期。",
  "poet": {
    "id": 1303,
    "star": 0,
    "name": "刘驾",
    "desc": "刘驾，唐（约公元八六七年前后在世）字司南，江东人。生卒年均不详，约唐懿宗咸通中前后在世。与曹邺友善，俱工古风。邺先及第，不忍先归，待于长安。辛文房称其“诗多比兴含蓄，体无定规，兴尽即止，为时所宗。”（《唐才子传》卷七）其诗较有社会内容，如《反贾客乐》反映农民疾苦，《有感》抨击边将腐化，《弃妇》表现对被遗弃妇女的同情，都是晚唐较好的作品。《直斋书录解题》著录有诗集一卷，《全唐诗》录存其诗六十八首，编为一卷。事迹见其《唐乐府十首序)) 、《唐摭言》卷四、《唐才子传》卷七。《全唐诗》录存其诗六十八首，编为一卷。"
  },
  "tags": []
}