{
  "id": 66975,
  "star": 1,
  "name": "水调歌头（和西外判宗湖楼韵）",
  "dynasty": "宋代",
  "content": "君看郭西景，浑不减孤山。飞楼突兀百尺、轮奂侈前观。绝唱新词寡和，堕泪旧碑无恙，往事付惊澜。不见辽鹤返，惟对水鸥间。又何必，珠翠盛，管弦欢。唾壶尘尾潇酒，领客上高寒。丞相功存宗庙，祭酒义兼家国，世事尚相关。风月寓意耳。莫作晋人看。",
  "poet": {
    "id": 0,
    "star": 0,
    "name": "刘克壮"
  },
  "tags": []
}