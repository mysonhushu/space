{
  "id": 54687,
  "star": 2,
  "name": "出塞（夜梦一女子引扇求字，为书小阕）",
  "dynasty": "宋代",
  "content": "花树树。吹碎胭脂红雨。将谓郎来推绣户。暖风摇竹坞。 <br> 睡起栏干凝伫。漠漠红楼飞絮。划踏袜儿垂手处。隔溪莺对语。",
  "poet": {
    "id": 1199,
    "star": 0,
    "name": "李石",
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。"
  },
  "tags": []
}