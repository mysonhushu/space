{
  "id": 68897,
  "star": 2,
  "name": "满庭芳（寿字守·四月十四）",
  "dynasty": "宋代",
  "content": "气吐虹霓，笔飞鸾凤，从来锦绣文章。谪仙才调，复见庆流芳。向自题名雁塔，不十载、德播河阳。慰民望，一麾出守，风月任平章。 <br> 清和，时欲半，吕仙庭日，正比相当。欣逢初度旦，敢献椒觞。只恐经纶大手，应休期、便趣曹装。愿箕宿，照临南极，拱北远流光。",
  "poet": {
    "id": 0,
    "star": 0,
    "name": "张宰"
  },
  "tags": []
}