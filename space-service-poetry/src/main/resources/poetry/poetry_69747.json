{
  "id": 69747,
  "star": 1,
  "name": "【双调】雁儿落过清江引碧玉箫",
  "dynasty": "元代",
  "content": "美河南王<br>厌市朝车马多，羡凌烟阁功劳大。盖村居绿野堂，赛兰省红莲幕。<br>浊酒一壶天地阔，世态都参阅。闷携藜杖行，醉向花阴卧，老官人闲快活。<br>北镇沙陀，千里暮云合。南接黄河，一线衮金波。赛渊明五柳庄，胜尧夫安乐窝。红粉歌，笙箫齐和。他，访谢安在东山卧。<br>秉乾坤秀气清，凛冰雪丹心正。奉朝中天子宣，领阃外将军令。<br>战马远嘶边月冷，卷地旌旗影。风生虎帐寒，笔扫狼烟静，咫尺间领三公判内省。<br>满腹才能，幕府夜谈兵。唾手功名，麟阁要图形。诸葛亮八阵图，周亚夫细柳营。羡此行，南蛮平定。听，和凯歌回敲金镫。",
  "poet": {
    "id": 1960,
    "star": 0,
    "name": "赵天锡",
    "desc": "赵天锡，孙楷第考其中禹珪，又名祐，字天锡。"
  },
  "tags": []
}