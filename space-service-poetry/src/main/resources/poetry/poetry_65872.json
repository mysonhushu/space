{
  "id": 65872,
  "star": 1,
  "name": "南歌子",
  "dynasty": "宋代",
  "content": "解舞清平乐，如今说向谁。红炉片雪上钳锤。打就金毛狮子、也堪疑。木女明开眼，泥人暗皱眉。蟠桃已是著花迟。不向春风一笑、待何时。",
  "poet": {
    "id": 544,
    "star": 0,
    "name": "仲殊",
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。"
  },
  "tags": []
}