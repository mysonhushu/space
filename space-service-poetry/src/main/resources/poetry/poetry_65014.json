{
  "id": 65014,
  "star": 2,
  "name": "瑞鹤仙（寿秦伯和侍郎）",
  "dynasty": "宋代",
  "content": "樱桃抄乳酪。正雨厌肥梅，风忺吹箨。咸瞻格天阁。见十眉环侍，争鸣弦索。茶瓯试沦。更良夜、沉沉细酌。问间生、此日为谁，曾向玉皇、案前持橐。 <br> 龟鹤。从他祝寿，未比当年，阴功堪托。天应不错。教公议，细评泊。自和戎以来，谋国多少，萧曹卫霍。奈胡儿自若，惟守绍兴旧约。",
  "poet": {
    "id": 2481,
    "star": 0,
    "name": "朱耆寿",
    "desc": "耆寿字国箕，闽人。约生政和初，乾道八年（1172）特奏名，监临安赤山酒。年八十馀而终。"
  },
  "tags": []
}