{
  "id": 63573,
  "star": 2,
  "name": "柳梢青",
  "dynasty": "宋代",
  "content": "藏双清图，奇悟入神，绝去笔墨畦径。卷尾补之自书柳梢青四词，辞语清丽，翰札遒劲，欣然有契于心。余因戏云：不知点胸老、放鹤翁同生一时，其清风雅韵，优劣当何如哉。翁噱曰：我知画而已，安与许事，君其问诸水滨。因次韵载名于后，庶异时开卷索笑，不为生客云。 <br> 约略春痕。吹香新句，照影清尊。洗尽时妆，效颦西子，不负东昏。 <br> 金沙旧事休论。尽消得、东风返魂。一段真清，风前孤驿，雪后前村。",
  "poet": {
    "id": 517,
    "star": 0,
    "name": "周密",
    "desc": "周密 （1232-1298），字公谨，号草窗，又号四水潜夫、弁阳老人、华不注山人，南宋词人、文学家。祖籍济南，流寓吴兴（今浙江湖州）。宋德右间为义乌县（今年内属浙江）令。入元隐居不仕。自号四水潜夫。他的诗文都有成就，又能诗画音律，尤好藏弃校书，一生著述较丰。著有《齐东野语》、《武林旧事》、《癸辛杂识》、《志雅堂要杂钞》等杂著数十种。其词远祖清真，近法姜夔，风格清雅秀润，与吴文英并称“二窗”，词集名《频洲渔笛谱》、《草窗词》。"
  },
  "tags": []
}