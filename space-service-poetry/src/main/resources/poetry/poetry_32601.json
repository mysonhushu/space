{
  "id": 32601,
  "star": 1,
  "name": "续幽愤",
  "dynasty": "唐代",
  "content": "繁霜作阴起，朱火乘夕发。清昼冷无光，兰膏坐销歇。 <br> 惟公执天宪，身是台中杰。一逐楚大夫，何人为君雪。 <br> 匆匆鬼方路，不许辞双阙。过门似他乡，举趾如遗辙。 <br> 八月黄草生，洪涛入云热。危魂没太行，客吊空骨节。 <br> 千年瘴江水，恨声流不绝。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}