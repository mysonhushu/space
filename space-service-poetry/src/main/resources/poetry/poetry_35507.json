{
  "id": 35507,
  "star": 1,
  "name": "征人",
  "dynasty": "唐代",
  "content": "青楼一别戍金微，力尽秋来破虏围。锦字莫辞连夜织， <br> 塞鸿长是到春归。正怜汉月当空照，不奈胡沙满眼飞。 <br> 唯有梦魂南去日，故乡山水路依稀。",
  "poet": {
    "id": 2522,
    "star": 0,
    "name": "罗邺",
    "image": "http://img.gushiwen.org/authorImg/luoye.jpg",
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。"
  },
  "tags": []
}