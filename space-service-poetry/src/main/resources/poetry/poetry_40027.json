{
  "id": 40027,
  "star": 3,
  "name": "咏手二首",
  "dynasty": "唐代",
  "content": "妆成皓腕洗凝脂，背接红巾掬水时。薄雾袖中拈玉斝， <br> 斜阳屏上撚青丝。唤人急拍临前槛，摘杏高揎近曲池。 <br> 好是琵琶弦畔见，细圆无节玉参差。 <br> 撚玉搓琼软复圆，绿窗谁见上琴弦。慢笼彩笔闲书字， <br> 斜指瑶阶笑打钱。炉面试香添麝炷，舌头轻点贴金钿。 <br> 象床珍簟宫棋处，拈定文楸占角边。",
  "poet": {
    "id": 1993,
    "star": 0,
    "name": "赵光远",
    "image": "http://img.gushiwen.org/authorImg/zhaoguangyuan.jpg",
    "desc": "赵光远，华州刺史骘之子，不第而没。光化中，韦庄奏赠官。"
  },
  "tags": []
}