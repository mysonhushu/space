{
  "id": 43776,
  "star": 1,
  "name": "桃花石枕歌送安吉康丞",
  "dynasty": "唐代",
  "content": "君吏桃州尚奇迹，桃州采得桃花石。烂疑朝日照已舒， <br> 含似春风吹未坼。珪璋特达世所珍，吾知此物亦其伦。 <br> 应羡花开不凋悴，应嘉玉片无缁磷。立性坚刚平若砥， <br> 君子偏将交道比。何人亦秉坚刚姿，吾见君心得如此。 <br> 君心所好我独知，别多见少长相思。从来赏玩安左右， <br> 万里提携君莫辞。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}