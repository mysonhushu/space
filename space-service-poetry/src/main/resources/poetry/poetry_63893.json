{
  "id": 63893,
  "star": 1,
  "name": "念奴娇（饯朱沧洲）",
  "dynasty": "宋代",
  "content": "中年怕别，唱阳关未了，情怀先恶。回首西湖十年梦，几夜檐花清酌。人世如萍，客愁似海，吟鬓俱非昨。风涛如许，只应高卧林壑。 <br> 菊松尽可归欤，叹折腰为米，渊明已错。相越平吴，终成底事，一舸五湖差乐。细和陶诗，径寻坡隐，时访峰头鹤。罗浮咫尺，春风寄我梅萼。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}