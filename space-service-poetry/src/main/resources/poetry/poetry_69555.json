{
  "id": 69555,
  "star": 4,
  "name": "【越调】天净沙",
  "dynasty": "元代",
  "content": "寒梅清秀谁知？霜禽翠羽同期，潇洒寒塘月淡。暗香幽意，一枝雪里偏宜。<br>剡溪媚压群芳，玉容偏称宫妆，暗惹诗人断肠。月明江上，一枝弄影飘香。<br>野桥当日谁栽？前村昨夜先开，雪散珍珠乱筛。多情娇态，一枝风送香来。<br>雪飞柳絮梨花，梅开玉蕊琼葩，云淡帘筛月华。玲珑堪画，一枝瘦影窗纱。",
  "poet": {
    "id": 2697,
    "star": 0,
    "name": "商衟",
    "image": "http://img.gushiwen.org/authorImg/shangdao.jpg",
    "desc": "商衟，字正叔，一作政叔。曹州济阴（今山东曹县）人。出身于簪缨世家。先祖本姓殷，因避宋宣帝赵弘殷讳，改姓商。父锡，因正叔兄仕金显贵，封朝大夫。与元好问有通家之好，交谊颇厚。好问有《陇山行役图》诗二首，记正叔漂泊生涯及二人友谊，中有“陇坂经行十遇春”之句，说明他往来东西，客居秦陇之地甚久。好问《曹南商氏千秋录》又说他“滑稽豪侠，有古人风”。正叔好词曲，善绘画，曾改编南宋初年艺人张五牛所作《双渐小卿诸宫调》，为青楼名妓赵真真、杨玉娥所传唱，今已不传。又曾为名妓张怡云绘\"怡云图\"。明·朱权《太和正音谱》评其词\"如朝霞散彩\"。"
  },
  "tags": []
}