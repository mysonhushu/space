{
  "id": 65216,
  "star": 1,
  "name": "黄鹤引",
  "dynasty": "宋代",
  "content": "予生浙东，世业农。总角失所天，稍从里闬儒者游。年十八，婺以充贡。凡八至礼部，始得一青衫。间关二十年，仕不过县令，擢才南阳教授。绍圣改元，实六十五岁矣。秋风忽起，巫告老于有司，适所愿也。谓同志曰：任无补于上下，而退号朝士。婚姻既毕，公私无虞。将买扁舟放浪江湖中，浮家泛宅，誓以此生，非太平之幸民而何。因阅阮田曹所制黄鹤引，爱其词调清高，写为一阕，命稚子歌之，以侑尊焉。 <br> 生逢垂拱。不识干戈免田陇。士林书圃终年，庸非天宠。才初阘茸。老去支离何用。浩然归弄。似黄鹤、秋风相送。 <br> 尘事塞翁心，浮世庄生梦。漾舟遥指烟波，群山森动。神闲意耸。回首利靰名鞚此情谁共。问几斛、淋浪春瓮。",
  "poet": {
    "id": 2022,
    "star": 0,
    "name": "方资",
    "desc": "方资（1029—1099），宋朝词人。出生于浙东。生子方勺、方陶。方勺写作了笔记小说《泊宅编》。致仕以后，绍圣五年（1098），其子方勺将其接到杭州一起居住，第二年，方资去世。"
  },
  "tags": []
}