{
  "id": 68913,
  "star": 1,
  "name": "水龙吟（送人归江西）",
  "dynasty": "宋代",
  "content": "片帆天际归舟，好风动、吹来消息。浪间双将，回头春沙，去来几日。十八滩头，水飞如舞，石才如壁。把连樯白粲，等闲卸却，更呼取、艅艎入。 <br> 不羡公家事了，羡二难、一番游历。江花江水，无边风月，不知行役。和郁孤词，倚崆峒剑，唤醒龙蛰。试问君，过我青原，听得几声羌笛。",
  "poet": {
    "id": 0,
    "star": 0,
    "name": "静山"
  },
  "tags": []
}