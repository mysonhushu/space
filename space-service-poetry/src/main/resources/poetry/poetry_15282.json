{
  "id": 15282,
  "star": 1,
  "name": "南充谢郡客游澧州留赠宇文中丞",
  "dynasty": "唐代",
  "content": "仆本濩落人，辱当州郡使。量力颇及早，谢归今即己。 <br> 萧萧若凌虚，襟带顿销靡。车服率然来，涔阳作游子。 <br> 郁郁寡开颜，默默独行李。忽逢平生友，一笑方在此。 <br> 秋情宁风日，楚思浩云水。为语弋林者，冥冥鸿远矣。",
  "poet": {
    "id": 1156,
    "star": 0,
    "name": "畅当",
    "desc": "畅当，生卒年不详，河东（今山西永济）人，唐后期儒士。官宦世家，畅璀之子。 初以子弟被召从军，后登大历七年进士第。贞元初，为太常博士，终果州刺史。与弟诸皆有诗名。诗一卷。畅当父亲畅璀，唐肃宗时官至散骑常侍，唐代宗时，与裴冕、贾至、王延昌待制集贤院，终于户部尚书。"
  },
  "tags": []
}