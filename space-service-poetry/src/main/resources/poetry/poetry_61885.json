{
  "id": 61885,
  "star": 1,
  "name": "醉蓬莱（书院延桂有集，不及与）",
  "dynasty": "宋代",
  "content": "自鹫峰曾见，金粟如来，犹有英烈。碧玉琅玕，点缀碎琼屑。不御纷华，独餐沆瀣，比众芳殊别。好向凉宵，无风无雨，宜露宜月。 <br> 身在山中，名香天下，全似幽人，一种修洁。解使多愁，对此亦纾悦。绿绮窗前，乌云鬓侧，休为玉人折。剩赋新词，满倾佳醑，为成三绝。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}