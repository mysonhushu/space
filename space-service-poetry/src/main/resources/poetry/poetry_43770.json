{
  "id": 43770,
  "star": 1,
  "name": "郑容全成蛟形木机歌",
  "dynasty": "唐代",
  "content": "万物贵天然，天然不可得。浑朴无劳剞劂工， <br> 幽姿自可蛟龙质。欲腾未去何翩翩，扬袂争前谁敢拂。 <br> 可中风雨一朝至，还应不是池中物。苍山万重采一枝， <br> 形如器车生意奇。风号雨喷心不折，众木千丛君独知。 <br> 高人心，多越格。有时就月吟春风，持来座右惊神客。 <br> 爱君开閤江之滨，白云黄鹤长相亲。南郭子綦我不识， <br> 非君独是是何人。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}