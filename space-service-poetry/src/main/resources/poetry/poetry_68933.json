{
  "id": 68933,
  "star": 1,
  "name": "水调歌头",
  "dynasty": "宋代",
  "content": "造物巧能赋，新腊报花期。江梅清瘦、只是洁白逞芳姿。我欲超群绝类，故学仙家繁杏，农艳映横枝。朱粉腻香脸，酒晕著冰肌。 <br> 玉堂里，山驿畔，最希奇。谁将绛蜡笼玉，香雪染胭脂。好向歌台〔舞〕榭，斗取红妆娇面，偎依韵偏宜。羌管莫吹动，风月正相知。",
  "poet": {
    "id": 0,
    "star": 0,
    "name": "曹遇"
  },
  "tags": []
}