{
  "id": 4877,
  "star": 2,
  "name": "度涂山",
  "dynasty": "唐代",
  "content": "小年弄文墨，不识戎旅难。一朝事鞞鼓，策马度涂山。 <br> 涂山横地轴，万里留荒服。悠悠正旆远，騑骖一何速。 <br> 流月挥金戈，惊风折寒木。行闻汉飞将，还向皋兰宿。",
  "poet": {
    "id": 1847,
    "star": 0,
    "name": "寇泚",
    "desc": "唐代中宗朝为长安尉。张仁愿在朔方，奏用分判军事。开元十三年，帝自择刺史，寇泚由兵部侍郎出守宋州，赋诗祖饯诗一首。"
  },
  "tags": []
}