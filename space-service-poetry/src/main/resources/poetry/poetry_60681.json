{
  "id": 60681,
  "star": 1,
  "name": "玉楼春",
  "dynasty": "宋代",
  "content": "华堂银烛堆红泪。解说离人多少意。恨从别后恨无穷，愁到浓时惟一味。 <br> 江南渭北三千里。憔悴相思何日已。马蹄清晓草黏天，庭院黄昏花满地。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}