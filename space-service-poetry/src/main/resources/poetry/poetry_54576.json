{
  "id": 54576,
  "star": 3,
  "name": "念奴娇（亲情拾得一婢，名念奴，雪中来归）",
  "dynasty": "宋代",
  "content": "枝头蓓蕾，褪红绡微露，江南春色。多谢东风吹半朵，来入骚人瑶席。粉脸轻红，芳心羞吐，别有真消息。妆台帘卷，寿阳著意留得。 <br> 好是雪满群山，玉纤频捻，泛清波文鹢。深院相逢人尽道，标格都从天锡。梦蝶徒劳，霜禽休妒，争奈伊怜惜。高楼谁倚，寄言休为横笛。",
  "poet": {
    "id": 982,
    "star": 0,
    "name": "史浩",
    "image": "http://img.gushiwen.org/authorImg/shihao.jpg",
    "desc": "史浩（1106年—1194年），字直翁，号真隐。明州鄞县人，南宋政治家、词人。高宗绍兴十五年（1144年）进士，由温州教授除太学正，升为国子博士。他向宋高宗建议立太子，以此受知于朝廷，绍兴三十二年，宋孝宗即位，授参知政事。隆兴元年，拜尚书右仆射。淳熙十年，除太保致仕，封魏国公。宋光宗御极，进太师。绍熙五年，薨，年八十九，封会稽郡王。宋宁宗登基，赐谥文惠。嘉定十四年，以子史弥远贵，追封越王，改谥忠定，配享孝宗庙庭。为昭勋阁二十四功臣之一。"
  },
  "tags": []
}