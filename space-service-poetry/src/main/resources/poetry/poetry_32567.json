{
  "id": 32567,
  "star": 1,
  "name": "翠孤至渚宫寄座主相公",
  "dynasty": "唐代",
  "content": "万里一孤舟，春行夏方到。骨肉尽单羸，沉忧满怀抱。 <br> 羁孤相对泣，性命不相保。开户山鼠惊，虫声乱秋草。 <br> 白菌缘屋生，黄蒿拥篱倒。对此起长嗟，芳年亦须老。 <br> 恩门为宰相，出入用天道。忽于摧落间，收得青松操。 <br> 全家到江陵，屋虚风浩浩。中肠自相伐，日夕如寇盗。 <br> 其下有孤侄，其上有孀嫂。黄粮贱于土，一饭常不饱。 <br> 天斜日光薄，地湿虫叫噪。惟恐道忽消，形容益枯槁。 <br> 古人于黄雀，岂望白环报。奉答恩地恩，何惭以诚告。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}