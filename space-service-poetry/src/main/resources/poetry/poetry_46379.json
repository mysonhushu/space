{
  "id": 46379,
  "star": 1,
  "name": "题书卷后语",
  "dynasty": "唐代",
  "content": "倩俸写来手自校，汝曹读之知圣道，坠之鬻之为不孝。",
  "poet": {
    "id": 1726,
    "star": 0,
    "name": "杜兼",
    "desc": "杜兼，字处弘，中书令正伦五世孙。初，正伦无子，故以兄子志静为后。父廙，为郑州录事参事军事。安禄山乱，宋州刺史李岑以兵迎之，为追骑所害。兼尚幼，逃入终南山。伯父存介为贼执，临刑，兼号呼愿为奴以赎，遂皆免。建中初，进士高第，徐泗节度使张建封表置其府。积劳为濠州刺史。性浮险，尚豪侈。德宗既厌兵，大抵刺史重代易，至历年不徙。兼探帝意，谋自固，即脩武备，募占劲兵三千，帝以为才。元和初，入为刑部郎中，改苏州刺史。比行，上书言李锜必反，留为吏部郎中。寻擢河南尹。杜佑素善兼，终始倚为助力。所至大杀戮，裒蓺财赀，极耆欲。适幸其时，未尝败。卒，年七十。家聚书至万卷。"
  },
  "tags": []
}