{
  "id": 64884,
  "star": 2,
  "name": "雨中花慢",
  "dynasty": "宋代",
  "content": "事往人离，还似暮峡归云，陇上流泉。奈向分罗带，已断么弦。长记歌时酒畔，难忘月夕花前。相携手处，琼楼珠户，触目依然。 <br> 从来惯共，锦衾屏枕，长效比翼文鸳。谁念我，而今清夜，常是孤眠。入户不如飞絮，傍怀争及炉烟。这回休也，一生心性，为你萦牵。",
  "poet": {
    "id": 0,
    "star": 0,
    "name": "任昉"
  },
  "tags": []
}