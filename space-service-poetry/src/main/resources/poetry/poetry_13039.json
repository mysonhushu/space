{
  "id": 13039,
  "star": 1,
  "name": "晚秋石门礼拜（一作礼佛）",
  "dynasty": "唐代",
  "content": "轻策临绝壁，招提谒金仙。舟车无由径，岩峤乃属天。 <br> 踯躅淹昃景，夷犹望新弦。石门变暝色，谷口生人烟。 <br> 阳雁叫平楚，秋风急寒川。驰晖苦代谢，浮脆惭贞坚。 <br> 永欲卧丘壑，息心依梵筵。誓将历劫愿，无以外物牵。",
  "poet": {
    "id": 2836,
    "star": 0,
    "name": "阎防",
    "desc": "阎防，今河南南阳人，唐代诗人。唐玄宗开元二十二年（734）李琚状元及第，同榜的颜真卿敬重阎防，想把他推荐给朝廷，但他不屈从。阎防喜好古物，而且知识广博高雅，诗句朴素，气魄清爽，在山水间放荡。在终南山丰德寺结茅茨读书，后来信命，不思进取，以此自终。与岑参、刘昚虚交好。开元二十二年李琚榜及第。颜真卿甚敬爱之，欲荐于朝，不屈。为人好古博雅，诗语真素，魂清魄爽，放旷山水，高情独诣。于终南山丰德寺结茅茨读书，百丈溪是其隐处，题诗云：“浪迹弃人世，还山自幽独。始傍巢由踪，吾其获心曲。”又云：“养闲度人事，达命知止足。不学鲁国儒，俟时劳伐辐。”后信命，不务进取，以此自终。有诗集行世。"
  },
  "tags": []
}