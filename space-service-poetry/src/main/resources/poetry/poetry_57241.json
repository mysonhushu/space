{
  "id": 57241,
  "star": 1,
  "name": "江神子（述情）",
  "dynasty": "宋代",
  "content": "当时得意两心齐。绮窗西。共于飞。拂掠宫妆，长与画新眉。一自别来烟水阔，愁易积，梦还稀。 <br> 相逢恰似旧家时。恨依依。语低低。多少关情，冷暖有谁知。只此定应谐素愿，但指日，约鸾栖。",
  "poet": {
    "id": 20,
    "star": 0,
    "name": "赵长卿",
    "desc": "赵长卿号仙源居士。江西南丰人。宋代著名词人。 宋宗室，居南丰。生平事迹不详，曾赴漕试，约宋宁宗嘉定末前后在世。从作品中可知他少时孤洁，厌恶王族豪奢的生活，后辞帝京，纵游山水，居于江南，遁世隐居，过着清贫的生活。他同情百姓，友善乡邻，常作词呈乡人。晚年孤寂消沉。《四库提要》云：“长卿恬于仕进，觞咏自娱，随意成吟，多得淡远萧疏之致。”"
  },
  "tags": []
}