{
  "id": 70000,
  "star": 1,
  "name": "【黄钟】醉花阴",
  "dynasty": "元代",
  "content": "凉夜厌厌露华冷，天淡淡银河耿耿。秋月浸闲亭，雨过新凉，梧叶雕金井。<br>【喜迁莺】困腾腾鬓亸鸾钗不欲整，正是更阑人静，强披衣出户闲行。伤情处，故人别后。黯黯愁云锁凤城。心绪哽，新愁易积，旧约难恁。<br>【出队子】阑干斜凭，强将玉漏听。十分烦恼恰三停，一夜恓惶才二更，暗屈春纤紧数定。<br>【刮地风】短叹长吁千万声，几时到得天明。被宾鸿唤回离愁兴，雨泪盈盈。天如悬罄，月如明镜。桂影浮，素魄辉，玉盘光静。澄澄万里晴，一缕云生。<br>【四门子】恰遮了北斗的杓儿柄，这凄凉有四星。望鸳鸯尽老无孤另，乍分飞可惯经。日日疏，迤逦生，逐朝盼望逐日候等。行里焦，梦里惊，心不暂停。<br>【水仙子】甚识曾，半霎儿他行不至诚。气命儿般看成，心肝般钦敬，倒将人草芥般轻。瞒不过天地神明，说来的咒誓终朝应。亏心神鬼还灵圣，肠欲断泪如倾。<br>【塞雁儿】牢成，牢成，一句句骂得心疼，据踪迹疏狂似浮萍。山般誓，海样盟，半句儿何曾应？<br>【神仗儿】他待做临川县令，俺不做卢州小卿。学亚仙、元和，王魁、桂英。心肠心可怜，模样儿堪憎。往常时所事依凭，虽愚滥，可惯经。<br>【节节高犯】近新来特改的心肠硬，全不问人绣帏帐罗衾剩，接双栖鸳枕共谁并？你纵宝马，跳金鞍，玩玉京，迷恋着良辰媚景。<br>【挂金索】懵懂心肠，捱不过风流病，短命冤家，断不了疏狂性。第一才郎。俺行失信行，第二佳人，自古多簿幸。<br>【柳叶儿】冷落了绿苔芳径，寂寞了雾帐云屏，消疏了象板鸾笙，生疏了锦瑟银筝。<br>【黄钟】锦帏绣幕冷清清，银台画灯碧荧荧。金风乱吹黄叶声，沉烟潜消白玉鼎。槛竹筛酒又醒，塞雁归愁越添，檐马劣梦难成。早是可惯孤眠，则这些最难打挣。<br>【尾】痛恨西风太簿幸，透窗纱吹来残灯，倒少了个伴人清瘦影。",
  "poet": {
    "id": 1530,
    "star": 0,
    "name": "侯正卿",
    "desc": "侯正卿，名克中，号艮斋先生，真写（今河北正定县）人。约生於元太宗三年至九年之间，年九十馀卒。幼年丧明，听人诵书，即能悉记。稍大，习词章，自谓不学可造诣，既而悔之。所作杂剧一种，今佚，散曲今存套数二，残曲一。"
  },
  "tags": []
}