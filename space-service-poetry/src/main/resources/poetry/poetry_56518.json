{
  "id": 56518,
  "star": 1,
  "name": "念奴娇",
  "dynasty": "宋代",
  "content": "重阳恁好，正秋清天色，水容如泻。野阔风高香雾满，采菊无人同把，堪笑渊明，蓬头曳杖，吟赏东篱下。孤风远韵，至今犹作佳话。 <br> 争似太守才贤，慈祥恺悌，赋政多闲暇。千里江山供胜践，尊俎延登儒雅。只恐相将，吹花春宴，不许斯民借。花嘲便坐，尚怀方外司马。",
  "poet": {
    "id": 2230,
    "star": 0,
    "name": "沈端节",
    "desc": "[约公元一一六九年前后在世]字约之，吴兴人，寓居溧阳。生卒年均不详，约宋孝宗乾道中前后在世。尝为芜湖令，知衡州，提举江东茶盐。淳熙间，（公元一一八二年前后）官至朝散大夫。著有《克斋集》，已佚。又有《克斋词》一卷。《全宋词》收录其词45首。《文献通考》吐属温雅，颇具风姿。《钦定四库全书总目》卷一百九十八《克斋词》提要云：“其吐属婉约，颇具风致，固不以《花庵》、《草堂》诸选不见录减价矣。”"
  },
  "tags": []
}