{
  "id": 38403,
  "star": 1,
  "name": "李氏小池亭十二韵（时在婺州寄居作）",
  "dynasty": "唐代",
  "content": "积石乱巉巉，庭莎绿不芟。小桥低跨水，危槛半依岩。 <br> 花落鱼争唼，樱红鸟竞鵮.引泉疏地脉，扫絮积山嵌。 <br> 古柳红绡织，新篁紫绮缄。养猿秋啸月，放鹤夜栖杉。 <br> 枕簟谿云腻，池塘海雨咸。语窗鸡逞辨，舐鼎犬偏馋。 <br> 踏藓青黏屐，攀萝绿映衫。访僧舟北渡，贳酒日西衔。 <br> 迟客登高阁，题诗绕翠岩。家藏何所宝，清韵满琅函。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}