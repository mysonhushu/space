{
  "id": 14625,
  "star": 1,
  "name": "秋中野望寄舍弟绶兼令呈上西川尚书舅",
  "dynasty": "唐代",
  "content": "忧来思远望，高处殊非惬。夜露湿苍山，秋陂满黄叶。 <br> 人随雁迢递，栈与云重叠。骨肉暂分离，形神遂疲苶. <br> 红旌渭阳骑，几日劳登涉。蜀道蔼松筠，巴江盛舟楫。 <br> 小生即何限，简诲偏盈箧。旧恨尚填膺，新悲复萦睫。 <br> 因求种瓜利，自喜归耕捷。井臼赖依邻，儿童亦胜汲。 <br> 尘容不在照，雪鬓那堪镊。唯有餐霞心，知夫与天接。",
  "poet": {
    "id": 583,
    "star": 0,
    "name": "卢纶",
    "image": "http://img.gushiwen.org/authorImg/lulun.jpg",
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。"
  },
  "tags": []
}