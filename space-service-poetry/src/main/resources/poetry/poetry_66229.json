{
  "id": 66229,
  "star": 1,
  "name": "贺新郎",
  "dynasty": "宋代",
  "content": "旧俗传荆楚。正江城、梅炎藻夏，做成重午。门艾钗符关何事，付与痴儿騃女。耳不听、湖边鼍鼓。独炷炉香薰衣润，对潇潇、翠竹都忘暑。时展卷，诵骚语。 <br> 新愁不障西山雨。问楼头、登临倦客，有谁怀古。回首独醒人何在，空把清尊酹与。漾不到、潇湘江渚。我又相将湖南去，已安排、吊屈嘲渔父。君有语，但分付。",
  "poet": {
    "id": 1384,
    "star": 0,
    "name": "许及之",
    "desc": "许及之（？～一二○九），字深甫，温州永嘉（今浙江温州）人。孝宗隆兴元年（一一六三）进士。淳熙七年（一一八○）知袁州分宜县（明正德《袁州府志》卷六）。以荐除诸军审计，迁宗正簿。十五年，为拾遗。光宗受禅，除军器监、迁太常少卿，以言者罢。绍熙元年（一一九○）除淮南东路运判兼提刑，以事贬知庐州。召除大理少卿。宁宗即位，除吏部尚书兼给事中。以谄事韩侂胄，嘉泰二年（一二○二）拜参知政事，进知枢密院兼参政。韩败，降两官，泉州居住。嘉定二年卒。"
  },
  "tags": []
}