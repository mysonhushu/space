{
  "id": 3642,
  "star": 1,
  "name": "奉和立春游苑迎春应制",
  "dynasty": "唐代",
  "content": "管籥周移寰极里，乘舆望幸斗城闉。草根未结青丝缕， <br> 萝茑犹垂绿帔巾。鹊入巢中言改岁，燕衔书上道宜新。 <br> 愿得长绳系取日，光临天子万年春。",
  "poet": {
    "id": 2048,
    "star": 0,
    "name": "阎朝隐",
    "desc": "阎朝隐，字友倩，赵州栾城人。连中进士、孝弟廉让科。性滑稽，属辞奇诡，为武后所赏。累迁给事中，预修《三教珠英》。圣历中，转麟台少监，坐附张易之徙岭外。景龙时，还为著作郎。先天中，除秘书少监，后贬通州别驾。诗十三首。"
  },
  "tags": []
}