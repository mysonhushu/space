{
  "id": 66512,
  "star": 1,
  "name": "金人捧露盘（送范东叔给事帅维扬）",
  "dynasty": "宋代",
  "content": "下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。 <br> 南山客，东山妓，蒲萄酒，鹔鹴裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。",
  "poet": {
    "id": 2419,
    "star": 0,
    "name": "高似孙",
    "image": "http://img.gushiwen.org/authorImg/gaosisun.jpg",
    "desc": "高似孙(1158—1231)，字续古，号疏寮，鄞县（今浙江宁波）人（清康熙《鄞县志》卷一○），一说馀姚（今属浙江）人（清光绪《馀姚县志》卷二四）。孝宗淳熙十一年（一一八四）进士，调会稽县主簿，历任校书郎，出知徽州，迁守处州。宁宗庆元六年（一二○○）通判徽州，嘉定十七年（一二二四）为著作佐郎。理宗宝庆元年（一二二五）知处州。晚家于越，为嵊令史安之作《剡录》。有《疏寮小集》、《剡录》、《子略》、《蟹略》、《骚略》、《纬略》等。事见《南宋馆阁续录》卷八、《宋史翼》卷二九。"
  },
  "tags": []
}