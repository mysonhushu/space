{
  "id": 68117,
  "star": 12,
  "name": "梅子黄时雨",
  "dynasty": "宋代",
  "content": "去宿江楼，爱留人夜语，频断灯炷。奈倦情如醉，黑甜清午。谩道迎薰何曾是，簟纺成浪衣成雨。茶瓯注。新期竹院，残梦连渚。 <br> 应误。重帘凄伫。记井刀剪翠，秋扇留句。信那回轻道，而今归否。十二曲阑随意凭，楚天不放斜阳暮。沈吟处。池草暗喧蛙鼓。",
  "poet": {
    "id": 0,
    "star": 0,
    "name": "张矩"
  },
  "tags": []
}