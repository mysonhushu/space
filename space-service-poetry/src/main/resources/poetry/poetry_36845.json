{
  "id": 36845,
  "star": 1,
  "name": "南宫寓直",
  "dynasty": "唐代",
  "content": "寓直事非轻，宦孤忧且荣。制承黄纸重，词见紫垣清。 <br> 晓霁庭松色，风和禁漏声。僧携新茗伴，吏扫落花迎。 <br> 锁印诗心动，垂帘睡思生。粉廊曾试处，石柱昔贤名。 <br> 来误宫窗燕，啼疑苑树莺。残阳应更好，归促恨严城。",
  "poet": {
    "id": 434,
    "star": 0,
    "name": "郑谷",
    "image": "http://img.gushiwen.org/authorImg/zhenggu.jpg",
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。"
  },
  "tags": []
}