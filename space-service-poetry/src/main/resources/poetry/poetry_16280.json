{
  "id": 16280,
  "star": 16,
  "name": "长歌行",
  "dynasty": "唐代",
  "content": "淮南木落秋云飞，楚宫商歌今正悲。青春白日不与我， <br> 当垆举酒劝君持。出门驱驰四方事，徒用辛勤不得意。 <br> 三山海底无见期，百龄世间莫虚弃。 <br> 君不见金城帝业汉家有，东制诸侯欲长久。 <br> 奸雄窃命风尘昏，函谷重关不能守。龙蛇出没经两朝， <br> 胡虏凭陵大道销。河水东流宫阙尽，五陵松柏自萧萧。",
  "poet": {
    "id": 0,
    "star": 0,
    "name": "刘复"
  },
  "tags": []
}