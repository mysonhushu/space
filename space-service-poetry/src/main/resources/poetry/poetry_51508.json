{
  "id": 51508,
  "star": 2,
  "name": "蓦山溪（元夕词）",
  "dynasty": "宋代",
  "content": "梅花初谢，雪后寒微峭。谁送一城春，绮罗香、风光窈窕。插花走马，天近宝鞭寒，金波上，玉轮边，不是红尘道。 <br> 玻璃山畔，夜色无由到。深下水晶帘，拥严妆、铅华相照。珠楼缈缈，人月两婵娟，尊前月，月中人，相见年年好。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}