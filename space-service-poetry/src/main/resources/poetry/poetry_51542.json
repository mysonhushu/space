{
  "id": 51542,
  "star": 1,
  "name": "蝶恋花（东堂下牡丹，仆所栽者，清明后见花）",
  "dynasty": "宋代",
  "content": "三叠阑干铺碧瓦。小雨新晴，才过清明后。初见花王披衮绣。娇云瑞日明春昼。 <br> 彩女朝真天质秀。宝髻微遍，风卷霞衣皱。莫道东君情最厚。韶光半在东堂手。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}