{
  "id": 63865,
  "star": 1,
  "name": "喜迁莺（荼コ）",
  "dynasty": "宋代",
  "content": "乱红飞雨。怅春心一似，腾腾闷暑。密绾柔情，暗传芳意，人在垂杨深宇。晓雪一帘幽梦，半点檀心知否。春不管，想粉香凝泪，翠颦含趣。 <br> 谁念芳径小，新绿戋戋，问讯今何许。玉冷钗头，罗宽带眼，缥缈青鸾难遇。望断碧云深处，倚遍画阑将暮。空惆怅，更江头桃叶，溜横波渡。",
  "poet": {
    "id": 138,
    "star": 0,
    "name": "黄公绍",
    "desc": "黄公绍，宋元之际邵武（今属福建）人，字直翁。咸淳进士。入元不仕，隐居樵溪。著《古今韵会》、以《说文》为本，参考宋元以前字书、韵书，集字书训诂之大成，原书已佚，其同时人熊忠所编《古今韵会举要》中，略能见其大概。另有《在轩集》。"
  },
  "tags": []
}