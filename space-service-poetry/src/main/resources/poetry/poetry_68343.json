{
  "id": 68343,
  "star": 1,
  "name": "木兰花慢（寄朱子西）",
  "dynasty": "宋代",
  "content": "渺渺怀芳意，苦对景、可怜生。记燕外莺边，柳深竹嫩，度密穿青。如今淡烟细雨，正午窗半梦酒初醒。乐事怎堪重省，起来一饷愁萦。 <br> 悠然又把酒壶倾。摆不动离情。想闲却春游，绿阴深院，芳草长亭。乾愁有谁解得，傍晚来，风起碎池萍。坐待晴云四卷，依然月上疏棂。",
  "poet": {
    "id": 0,
    "star": 0,
    "name": "尹济翁"
  },
  "tags": []
}