{
  "id": 60732,
  "star": 1,
  "name": "摸鱼儿",
  "dynasty": "宋代",
  "content": "惜春归、送春惟有，乱红扑蔌如雨。乱红也怨春狼藉，＿得泪痕无数，肠断处。更唤起、琼鹊催发长亭路。征鞍难驻。但脉脉含颦，嗔人底事，刚爱逐春去。 <br> 阑干凭，芳草斜阳凝伫。愁连满眼烟树。＿松不理金钗溜，鸾镜一奁香雾。花谁主。怅□□、玉容寂寞春知否。单衣懒御。任门外东风，流莺声里，尽日搅飞絮。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}