{
  "id": 56338,
  "star": 1,
  "name": "临江仙（和徐守圣可）",
  "dynasty": "宋代",
  "content": "缥缈青霄云一握，太清群玉光中。钧天声里拂香风。紫皇低接手，稳步上层空。 <br> 雀扇徐开鸾影转，日高舞动蛟龙。双瞻御座立昭容。回班趋复道，环佩响丁东。",
  "poet": {
    "id": 1415,
    "star": 0,
    "name": "王质",
    "desc": "王质，字华卿，太原祁人。五代祖通，字仲淹，隋末大儒，号文中子。通生福祚，终上蔡主簿。福祚生勉，登进士第，制策登科，位终宝鼎令。勉生怡，终渝州司户。怡生潜，扬州天长丞。质则潜之第五子。少负志操，以家世官卑，思立名于世，以大其门。寓居寿春，躬耕以养母，专以讲学为事，门人受业者大集其门。年甫强仕，不求闻达，亲友规之曰：“以华卿之才，取名位如俯拾地芥耳，安自苦于亹茸者乎？扬名显亲，非耕稼可致也。”质乃白于母，请赴乡举。"
  },
  "tags": []
}