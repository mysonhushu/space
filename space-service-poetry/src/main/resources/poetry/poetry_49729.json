{
  "id": 49729,
  "star": 3,
  "name": "满庭芳（八月十六夜，景修咏东坡旧词，因韵成此）",
  "dynasty": "宋代",
  "content": "一到江南，三逢此夜，举头羞见婵娟。黯然怀抱，特地遣谁宽。分外清光泼眼，迷滉漾、无计拘拦。天如洗，星河尽掩，全胜异时看。 <br> 佳人，还忆否，年时此际，相见方难。谩红绫偷寄，孤被添寒。何事佳期再睹，翻怅望、重叠关山。归来呵，休教独自，肠断对团圆。",
  "poet": {
    "id": 578,
    "star": 0,
    "name": "李之仪",
    "image": "http://img.gushiwen.org/authorImg/lizhiyi.jpg",
    "desc": "李之仪(1038～1117）北宋词人。字端叔，自号姑溪居士、姑溪老农。汉族，沧州无棣（庆云县）人。哲宗元祐初为枢密院编修官，通判原州。元祐末从苏轼于定州幕府，朝夕倡酬。元符中监内香药库，御史石豫参劾他曾为苏轼幕僚，不可以任京官，被停职。徽宗崇宁初提举河东常平。后因得罪权贵蔡京，除名编管太平州（今安徽当涂），后遇赦复官，晚年卜居当涂。著有《姑溪词》一卷、《姑溪居士前集》五十卷和《姑溪题跋》二卷。"
  },
  "tags": []
}