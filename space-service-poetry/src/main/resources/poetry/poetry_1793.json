{
  "id": 1793,
  "star": 1,
  "name": "杂曲歌辞。行路难三首",
  "dynasty": "唐代",
  "content": "君不见古来烧水银，变作北邙山上尘。藕丝挂身在虚空， <br> 欲落不落愁杀人。睢水英雄多血刃， <br> 建章宫阙成灰烬。淮王身死桂枝折，徐氏一去音书绝。 <br> 行路难，行路难，生死皆由天。秦皇汉武遭下脱， <br> 汝独何人学神仙。 <br> 君不见担雪塞井徒用力，炊砂作饭岂堪吃。 <br> 一生肝胆向人尽，相识不如不相识。冬青树上挂凌霄， <br> 岁晏花凋树不凋。凡物各自有根本，种禾终不生豆苗。 <br> 行路难，行路难，何处是平道。中心无事当富贵， <br> 今日觉君颜色好。 <br> 君不见少年头上如云发，少壮如云老如雪。 <br> 岂知灌顶有醍醐，能使清凉头不热。吕梁之水挂飞流， <br> 鼋鼍蛟蜃不敢游。少年恃险若平地，独倚长剑凌清秋。 <br> 行路难，行路难，昔少年，今已老。前朝竹帛事皆空， <br> 日暮牛羊古城草。",
  "poet": {
    "id": 49,
    "star": 0,
    "name": "顾况",
    "image": "http://img.gushiwen.org/authorImg/gukuang.jpg",
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。"
  },
  "tags": []
}