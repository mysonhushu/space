{
  "id": 5292,
  "star": 10,
  "name": "宿云门寺阁",
  "dynasty": "唐代",
  "content": "香阁东山下，烟花象外幽。悬灯千嶂夕，卷幔五湖秋。 <br> 画壁馀鸿雁，纱窗宿斗牛。更疑天路近，梦与白云游。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}