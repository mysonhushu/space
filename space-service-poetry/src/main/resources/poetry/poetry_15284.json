{
  "id": 15284,
  "star": 1,
  "name": "自平阳馆赴郡",
  "dynasty": "唐代",
  "content": "晨兴平阳馆，见月沈江水。溶溶山雾披，肃肃沙鹭起。 <br> 奉恩谬符竹，伏轼省顽鄙。何当施教化，愧迎小郡吏。 <br> 寥落火耕俗，征途青冥里。德绥及吾民，不德将鹿矣。 <br> 擒奸非性能，多愍会衰齿。恭承共理诏，恒惧坠诸地。",
  "poet": {
    "id": 1156,
    "star": 0,
    "name": "畅当",
    "desc": "畅当，生卒年不详，河东（今山西永济）人，唐后期儒士。官宦世家，畅璀之子。 初以子弟被召从军，后登大历七年进士第。贞元初，为太常博士，终果州刺史。与弟诸皆有诗名。诗一卷。畅当父亲畅璀，唐肃宗时官至散骑常侍，唐代宗时，与裴冕、贾至、王延昌待制集贤院，终于户部尚书。"
  },
  "tags": []
}