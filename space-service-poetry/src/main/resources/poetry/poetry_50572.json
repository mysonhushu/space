{
  "id": 50572,
  "star": 5,
  "name": "风流子",
  "dynasty": "宋代",
  "content": "何处最难忘。方豪健，放乐五云乡。彩笔赋诗，禁池芳草，香鞯调马，辇路垂杨。绮筵上，扇偎歌黛浅，汗浥舞罗香。兰烛伴归，绣轮同载，闭花别馆，隔水深坊。 <br> 零落少年场。琴心漫流怨，带眼偷长。无奈占床燕月，侵鬓吴霜。念北里音尘，鱼封永断。便桥烟雨，鹤表相望。好在后庭桃李，应记刘郎。",
  "poet": {
    "id": 399,
    "star": 0,
    "name": "贺铸",
    "image": "http://img.gushiwen.org/authorImg/hezhu.jpg",
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。"
  },
  "tags": []
}