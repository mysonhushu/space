{
  "id": 67365,
  "star": 1,
  "name": "八声甘州",
  "dynasty": "宋代",
  "content": "有乾坤、清气入诗脾，随龙散神仙。蘸西湖和墨，长空为纸，几度诗圆。消得宫妃捧砚，夜烛照金莲。试问隔屏坐，谁后谁先。 <br> 长是花香柳色，更风清月白，天入吟笺。自霞觞误覆，谪下玉皇边。笑随归、山中随隐，且醉拚、斗酒写新篇。天应笑，呼来时后，记上襟船。",
  "poet": {
    "id": 0,
    "star": 0,
    "name": "周济川"
  },
  "tags": []
}