{
  "id": 42752,
  "star": 2,
  "name": "古意",
  "dynasty": "唐代",
  "content": "灼灼叶中花，夏萎春又芳。明明天上月，蟾缺圆复光。 <br> 未如君子情，朝违夕已忘。玉帐枕犹暖，纨扇思何长。 <br> 愿因西南风，吹上玳瑁床。娇眠锦衾里，展转双鸳鸯。",
  "poet": {
    "id": 1230,
    "star": 0,
    "name": "崔萱",
    "desc": "崔萱，字伯容。女诗人。生平无考。《全唐诗》存诗3首、断句2，其中《古意》一首出《文苑英华》卷二〇五，其余皆出《吟窗杂录》卷三〇。"
  },
  "tags": []
}