{
  "id": 61897,
  "star": 1,
  "name": "八声甘州（送吴峡州）",
  "dynasty": "宋代",
  "content": "问西陵、治比汉河南，若为遽东归。正峡江衮衮，中流我共，一楫杭之。倏听攀辕告语，公去衤夸襦谁。赖有甘棠在，人口如碑。 <br> 百尺楼头徙倚，记绸缪桑土，几对灯棋。指鹭洲何处，心事想鸥知。向江湖、毋忘魏阙，正吾皇、当馈急贤时。经纶事，更须玩易，勿但言诗。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}