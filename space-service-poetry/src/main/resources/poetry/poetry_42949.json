{
  "id": 42949,
  "star": 9,
  "name": "遣怀",
  "dynasty": "唐代",
  "content": "闲散身无事，风光独自游。断云江上月，解缆海中舟。 <br> 琴弄萧梁寺，诗吟庾亮楼。丛篁堪作伴，片石好为俦。 <br> 燕雀徒为贵，金银志不求。满杯春酒绿，对月夜窗幽。 <br> 绕砌澄清沼，抽簪映细流。卧床书册遍，半醉起梳头。",
  "poet": {
    "id": 114,
    "star": 0,
    "name": "鱼玄机",
    "image": "http://img.gushiwen.org/authorImg/yuxuanji.jpg",
    "desc": "鱼玄机，女，晚唐诗人，长安（今陕西西安）人。初名鱼幼微，字蕙兰。咸通（唐懿宗年号，860—874）中为补阙李亿妾，以李妻不能容，进长安咸宜观出家为女道士。后被京兆尹温璋以打死婢女之罪名处死。鱼玄机性聪慧，有才思，好读书，尤工诗。与李冶、薛涛、刘采春并称唐代四大女诗人。鱼玄机其诗作现存五十首，收于《全唐诗》。有《鱼玄机集》一卷。其事迹见《唐才子传》等书。"
  },
  "tags": []
}