{
  "id": 67877,
  "star": 1,
  "name": "念奴娇",
  "dynasty": "宋代",
  "content": "菊黄萸紫，近重阳、天气秋光如洗。怀燕占熊，还又应、崧岳生申时节。玉女擎香，金仙持送，锦里欢声彻。照人风度，满怀俱是冰雪。 <br> 那更千里江城，政成人化，比春生秋杀。双凤云间御诏墨，将下十行新札。黄阁亨衢，碧油重幕，稳复清毡物。策勋归去，蟠桃犹许三窃。",
  "poet": {
    "id": 0,
    "star": 0,
    "name": "郑元秀"
  },
  "tags": []
}