{
  "id": 67166,
  "star": 2,
  "name": "金明池（素盘）",
  "dynasty": "宋代",
  "content": "桂海云蒸，瘴山雾暖，片雪何曾到地。羡长日、岛仙清暑，自学得、剪冰裁□。把岁寒、五出工夫，别妆点薰风，尽成清致。尽虹雨翻晴，暮霞焦土，一种凄凉如洗。 <br> 酝藉丰标浑无比。应似惜、潇湘蕙疏兰弃。纵未入、众芳题品，终自倚、一涯风味。待等间、留取遗芬，伴萝卜芳菲，蔷薇清泚。看佩贯胡绳，心灰宝燎，到了未输兰蕙。",
  "poet": {
    "id": 1994,
    "star": 0,
    "name": "赵崇嶓",
    "desc": "赵崇嶓字汉宗，号白云，南丰人。生于庆元四年（1198），商王元份八世孙。嘉定十六年（1223）进士。授石城令，改淳安。尝上疏极论储嗣未定及中人专横。官至大宗正丞。卒于宝祐四年（1256）以前。有《白云稿》。《宋史·宗室世系表》：商王元份九世孙汝悉长子。诗词兼有。"
  },
  "tags": []
}