{
  "id": 20735,
  "star": 2,
  "name": "感石榴二十韵",
  "dynasty": "唐代",
  "content": "何年安石国，万里贡榴花。迢递河源道，因依汉使槎。 <br> 酸辛犯葱岭，憔悴涉龙沙。初到摽珍木，多来比乱麻。 <br> 深抛故园里，少种贵人家。唯我荆州见，怜君胡地赊。 <br> 从教当路长，兼恣入檐斜。绿叶裁烟翠，红英动日华。 <br> 新帘裙透影，疏牖烛笼纱。委作金炉焰，飘成玉砌瑕。 <br> 乍惊珠缀密，终误绣帏奢。琥珀烘梳碎，燕支懒颊涂。 <br> 风翻一树火，电转五云车。绛帐迎宵日，芙蕖绽早牙。 <br> 浅深俱隐映，前后各分葩。宿露低莲脸，朝光借绮霞。 <br> 暗虹徒缴绕，濯锦莫周遮。俗态能嫌旧，芳姿尚可嘉。 <br> 非专爱颜色，同恨阻幽遐。满眼思乡泪，相嗟亦自嗟。",
  "poet": {
    "id": 18,
    "star": 0,
    "name": "元稹",
    "image": "http://img.gushiwen.org/authorImg/yuanzhen.jpg",
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。"
  },
  "tags": []
}