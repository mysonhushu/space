{
  "id": 72048,
  "star": 5,
  "name": "玉蝴蝶·为甚夜来添病",
  "dynasty": "宋代",
  "content": "为甚夜来添病，强临宝镜，憔悴娇慵。一任钗横鬓乱，永日熏风。恼脂消榴红径里，羞玉减蝶粉丛中。思悠悠，垂帘独坐，传遍熏笼。<br>朦胧。玉人不见，罗裁囊寄，锦写笺封。约在春归，夏来依旧各西东。粉墙花影来疑是，罗帐雨梦断成空。最难忘，屏边瞥见，野外相逢。",
  "fanyi": "<h2>注释</h2> ①熏风：南风。<br>②熏笼：作熏香及烘干之用。唐<a href=\"http://so.gushiwen.org/author_665.aspx\">白居易</a>《后宫词》：“红颜未老恩先断，斜倚熏笼坐到明。”",
  "about": "<h2>评解</h2> 　　此词写春闺怀人。上片言闺中无聊，强临宝镜。憔悴娇慵，懒于梳妆。垂帘独坐，倚遍熏笼。下片写怀人之情。玉人不见，锦书频寄，约在春归，今已入夏，不见归来。粉墙花影，罗帐梦断，添人愁思。“最难忘”三句，写出了作者的一片深情与相思之苦。全词抒情宛转柔媚，构思精巧细腻。",
  "poet": {
    "id": 0,
    "star": 0,
    "name": "佚名"
  },
  "tags": [
    "婉约",
    "女子",
    "怀人"
  ]
}