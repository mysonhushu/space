{
  "id": 64960,
  "star": 1,
  "name": "念奴娇",
  "dynasty": "宋代",
  "content": "远山一带，逆晴空、极目天涯浮白。枫落鸦翻谈笑处，不觉云涛横席。酒病方苏，睡魔犹殢，一扫无留迹。吴帆越棹，恍然飞上空碧。 <br> 长记草赋梁园，凌云笔势，倒三江秋色。对此惊心空怅望，老作红尘闲客。别浦烟平，小楼人散，回首千波寂。西风归路，为君重喷霜笛。",
  "poet": {
    "id": 0,
    "star": 0,
    "name": "陆凝之"
  },
  "tags": []
}