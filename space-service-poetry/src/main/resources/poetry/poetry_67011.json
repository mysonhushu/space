{
  "id": 67011,
  "star": 1,
  "name": "念奴娇",
  "dynasty": "宋代",
  "content": "卷帘酒醒，怕无言、慵理残妆啼粉。记绾同心双绣带，珠箔青楼花满。琢玉传情，断金订约，总是愁根本。谁知薄幸，肯于长处寻短。 <br> 旧日掌上芙蓉，新来成刺，变却风流眼。自信华年风度在，未怕香红春晚。恩不相酬，怨难重合，往事冰澌泮。分明诀绝，股钗还我一半。",
  "poet": {
    "id": 0,
    "star": 0,
    "name": "郑觉齐"
  },
  "tags": []
}