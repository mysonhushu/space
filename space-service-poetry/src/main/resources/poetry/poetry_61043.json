{
  "id": 61043,
  "star": 1,
  "name": "念奴娇（七月望夕观月，昔方孚若每以是夕泛湖觞客，云修坡公故事）",
  "dynasty": "宋代",
  "content": "天风浩动，扫残暑、推上一轮圆魄。爱举眉山公旧话，与客泛舟赤壁。一自奎星，去朝帝所，叹洞箫声息。空余二赋，至今凄动金石。 <br> 长记诗境平生，诗豪酒圣，亦自仙中谪。畴昔停桡追欢处，忍听邻人吹笛。董相林荒，贺公湖在，俯仰成陈迹。两翁已矣，年年孤负今夕。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}