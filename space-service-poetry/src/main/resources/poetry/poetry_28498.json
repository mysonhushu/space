{
  "id": 28498,
  "star": 1,
  "name": "送林处士自闽中道越由霅抵两川",
  "dynasty": "唐代",
  "content": "书剑少青眼，烟波初白头。乡关背梨岭，客路转蘋洲。 <br> 处困道难固，乘时恩易酬。镜中非访戴，剑外欲依刘。 <br> 高枕海天暝，落帆江雨秋。鼍声应远鼓，蜃气学危楼。 <br> 智士役千虑，达人经百忧。唯闻陶靖节，多在醉乡游。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}