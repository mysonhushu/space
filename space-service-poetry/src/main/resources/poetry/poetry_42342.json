{
  "id": 42342,
  "star": 1,
  "name": "刺安南事诗",
  "dynasty": "唐代",
  "content": "南荒不择吏，致我交趾覆。联绵三四年，致我交趾辱。 <br> 懦者斗则退，武者兵益黩。军容满天下，战将多金玉。 <br> 刮得齐民疮，分为猛士禄。雄雄许昌师，忠武冠其族。 <br> 去为万骑风，住为一川肉。时有残卒回，千门万户哭。 <br> 哀声动闾里，怨气成山谷。谁能听鼓声，不忍看金镞。 <br> 念此堪泪流，悠悠颍川绿。",
  "poet": {
    "id": 0,
    "star": 0,
    "name": "懿宗朝举子"
  },
  "tags": []
}