{
  "id": 53647,
  "star": 1,
  "name": "瑶台第一层",
  "dynasty": "宋代",
  "content": "江左风流钟间气，洲分二水长。凤凰台畔，投怀玉燕，照社神光。豆花初秀雨，散暑空、洗出秋凉。庆生旦，正圆蟾呈瑞、仙桂飘香。 <br> 肝肠。掞文摛锦，驾云乘鹤下鹓行。紫枢将命，紫微如綍，常近君王。旧山同梓里，荷月旦、久已平章。九霞觞。荐刀圭丹饵，衮绣朝裳。",
  "poet": {
    "id": 120,
    "star": 0,
    "name": "张元干",
    "image": "http://img.gushiwen.org/authorImg/zhangyuangan.jpg",
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。"
  },
  "tags": []
}