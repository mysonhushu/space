{
  "id": 60686,
  "star": 1,
  "name": "满江红（洪都生日不张乐，自述）",
  "dynasty": "宋代",
  "content": "手摘桐花，怅还是、春风婪尾。按锦瑟、一弦一柱，又添一岁。紫马西来疑是梦，朱衣双引浑如醉。较香山、七十欠三年，吾衰矣。 <br> 红袖却，青尊止。檀板住，琼杯废。淡香凝一室，自观生意。事业不堪霜满镜，文章底用花如绮。笑江滨、游女尚高歌，滕王记。乐天六十七岁诗云：共把十千沽一斗，相看七十欠三年。",
  "poet": {
    "id": 147,
    "star": 0,
    "name": "吴泳",
    "desc": "吴泳（约公元1224年前后在世），字叔永，潼川人。生卒年均不详，约宋宁宗嘉定末前后在世。嘉定元年（公元1209年）第进士。累迁著作郎，兼直舍人院。应诏上书，颇切时要。累迁吏部侍郎兼直学士院，上疏言谨政体、正道揆、厉臣节、综军务四事。后进宝章阁学士，知温州，以言罢。泳著有鹤林集四十卷，《四库总目》行于世。"
  },
  "tags": []
}