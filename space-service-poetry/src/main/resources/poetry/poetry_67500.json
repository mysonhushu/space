{
  "id": 67500,
  "star": 1,
  "name": "塞垣春",
  "dynasty": "宋代",
  "content": "绣阁临芳野。向晚把、花枝卸。奇容艳质，世间寻觅，除是图画。这欢娱已紧人心也。更翰墨、新挥洒。展蛮笺、明窗底，把□心事都写。 <br> 谢女与檀郎，清才对、真态俱雅。凤枕乐春宵，绛帷度秋夜。便同云黯淡，冰霰纵横，也并眠鸳衾下。假使过炎暑，共将罗扇把。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}