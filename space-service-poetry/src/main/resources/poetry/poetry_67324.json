{
  "id": 67324,
  "star": 2,
  "name": "水调歌头（临桂水月洞）",
  "dynasty": "宋代",
  "content": "风月无尽藏，泉石有膏肓。古今桂岭奇胜，骚客费平章。不假鬼谋神运，自是地藏天作，圆魂钟相望。举首吸空翠，赤脚踏沧浪。 <br>惊龙卧，攀栖鹘，翳鸾凰。秋爽一天凉露，桂子更飘香。坐我水精宫阙，呼彼神仙伴侣，大杓挹琼浆。主醉客起舞，今夕是何乡。",
  "poet": {
    "id": 3013,
    "star": 0,
    "name": "曾宏正",
    "desc": "曾宏正，宋朝临江军新淦（今江西新干）人，宋朝词人。曾三聘之子。历官大理寺丞，湖南提刑。理宗淳祐三年（1243年），为广南西路转运使。卒年不详。其作品被收录到《全宋词》之中。"
  },
  "tags": []
}