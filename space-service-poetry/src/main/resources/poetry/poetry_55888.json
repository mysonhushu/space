{
  "id": 55888,
  "star": 1,
  "name": "减字木兰花（厉万顷生日，时久旱得雨）",
  "dynasty": "宋代",
  "content": "飞龙利见。前夜君王方锡宴。时天申圣节宴后二日。今日相逢。却向南阳起卧龙。 <br> 果为霖雨。洗尽苍生炎夏苦。喜气匆匆。好向尊前醉晚风。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}