{
  "id": 12526,
  "star": 1,
  "name": "早发龙沮馆舟中寄东海徐司仓郑司户",
  "dynasty": "唐代",
  "content": "沙禽相呼曙色分，渔浦鸣桹十里闻。正当秋风渡楚水， <br> 况值远道伤离群。津头却望后湖岸，别处已隔东山云。 <br> 停舻目送北归翼，惜无瑶华持寄君。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}