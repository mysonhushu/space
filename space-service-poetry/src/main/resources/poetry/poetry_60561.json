{
  "id": 60561,
  "star": 1,
  "name": "水调歌头（中夏望前一夕步月）",
  "dynasty": "宋代",
  "content": "如此好明月，梅里自来无。炎云溽雾收尽，宇宙一冰壶。浅濑乍分随合，清影欲连还断，滉漾玉浮图。风物庾楼似，秋思欠菰蒲。 <br> 醉魂醒，尘骨换，我非吾。琼箫紫凤何许，风露足清都。君看流光多处，缥缈澼洸人立，白与藕花俱。只恐姮娥妒，凉透粟生肤。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": []
}