{
  "id": 60552,
  "star": 1,
  "name": "贺新郎（寿程于潜）",
  "dynasty": "宋代",
  "content": "风软帘花约。玉壶天、芙蕖欲盖，＿＿初槊。宿霭收阴晴色定，一点星明碧落。光拍满、浮＿＿＿。银栉铁冠风物古，更秧青、麦熟蚕登箔。欢取酒，为君酌。 <br> 华堂衮绣今如昨。长官清、水晶灯照，珊瑚钩琢。富贵功名知有样，晨起一声檐鹊。便好趁、六更宫钥。龙尾朝回长燕喜，宝香深、醉引莱衣著。吹紫凤，舞黄鹤。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": []
}