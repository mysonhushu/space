{
  "id": 68838,
  "star": 1,
  "name": "月下笛（次韵）",
  "dynasty": "宋代",
  "content": "又老杨花，浮萍点点，一溪春色。闲寻旧迹。认溪头、浣纱碛。柔条折尽成轻别，向空外、瑶簪一掷。算无情更苦，莺巢暗叶，啼破幽寂。 <br> 凝立。阑干侧。记露饮东园，联镳西陌。容锁鬓减，相逢应自难识。东风吹得愁似海，谩点染，空阶自碧。独归晚，解说心中事，月下短笛。",
  "poet": {
    "id": 157,
    "star": 0,
    "name": "曾允元",
    "image": "http://img.gushiwen.org/authorImg/zengyunyuan.jpg",
    "desc": "曾允元字舜卿，号鸥江，元江西太和人，生平不详。曾允元，宋代词人，名作《水龙吟》流传很广；《词综》卷二八谓其字舜卿，疑将曾揆之字误作允元之字。《元草堂诗馀》卷中入选其词4首，《全宋词》据以录入。"
  },
  "tags": []
}