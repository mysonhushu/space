{
  "id": 50208,
  "star": 1,
  "name": "蓦山溪（送蔡元长）",
  "dynasty": "宋代",
  "content": "溪堂欢燕。惯捧玻璃盏。今日祖西城，更忍把、一杯重劝。别离情味，自古不堪秋。催泪雨，湿西风，肠共危弦断。 <br> 夕阳去路，五马旌旗乱。便是古都春，应醉恋、曲江池馆。须知别后，叠翠汶上楼阁倚阑情，青嶂晚，碧云深，日近长安远。",
  "poet": {
    "id": 678,
    "star": 0,
    "name": "李元膺",
    "desc": "东平（今属山东）人，南京教官。生平未详。绍圣间，李孝美作《墨谱法式》，元膺为序。又蔡京翰苑，因赐宴西池，失足落水，几至沉溺，元膺闻之笑曰：“蔡元长都湿了肚里文章。”京闻之怒，卒不得召用。据此，元膺当为哲宗、徽宗时人。《乐府雅词》有李元膺词八首。"
  },
  "tags": []
}