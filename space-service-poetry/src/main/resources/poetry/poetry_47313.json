{
  "id": 47313,
  "star": 2,
  "name": "菩萨蛮",
  "dynasty": "唐代",
  "content": "回塘风起波文细，刺桐花里门斜闭。残日照平芜， <br> 双双飞鹧鸪¤ <br> 征帆何处客，相见还相隔。不语欲魂销，望中烟水遥。 <br> 等闲将度三春景，帘垂碧砌参差影。曲槛日初斜， <br> 杜鹃啼落花¤ <br> 恨君容易处，又话潇湘去。凝思倚屏山，泪流红脸斑。 <br> 隔帘微雨双飞燕，砌花零落红深浅。捻得宝筝调， <br> 心随征棹遥¤ <br> 楚天云外路，动便经年去。香断画屏深，旧欢何处寻。",
  "poet": {
    "id": 111,
    "star": 0,
    "name": "李珣",
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）"
  },
  "tags": []
}