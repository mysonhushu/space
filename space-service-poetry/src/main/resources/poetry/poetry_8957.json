{
  "id": 8957,
  "star": 1,
  "name": "睢阳感怀",
  "dynasty": "唐代",
  "content": "豺虎犯天纲，升平无内备。长驱阴山卒，略践三河地。 <br> 张侯本忠烈，济世有深智。坚壁梁宋间，远筹吴楚利。 <br> 穷年方绝输，邻援皆携贰。使者哭其庭，救兵终不至。 <br> 重围虽可越，藩翰谅难弃。饥喉待危巢，悬命中路坠。 <br> 甘从锋刃毙，莫夺坚贞志。宿将降贼庭，儒生独全义。 <br> 空城唯白骨，同往无贱贵。哀哉岂独今，千载当歔欷。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}