{
  "id": 68168,
  "star": 4,
  "name": "曲游春（清明湖上）",
  "dynasty": "宋代",
  "content": "画舸西泠路，占柳阴花影，芳意如织。小楫冲波，度麹尘扇底，粉香帘隙。岸转斜阳隔。又过尽、别船箫笛。傍断桥、翠绕红围，相对半篙晴色。 <br> 顷刻。千山暮碧。向沽酒楼前，犹击金勒。乘月归来，正梨花夜缟，海棠烟幂。院宇明寒食。醉乍醒、一庭春寂。任满身、露湿东风，欲眠未得。",
  "poet": {
    "id": 661,
    "star": 0,
    "name": "施岳",
    "desc": "施岳（约1247年前后在世），字仲山，号梅川，吴人。生卒年均不详，约宋理宗淳佑中前后在世。精于音律。卒，杨缵为树梅作亭，薛梦珪为作墓志，李彭老书，周密题，葬于西湖虎头岩下。可见他在当时是很受文人推重的。但他生平的事迹已经不可考。岳因通音律，故作词声元舛误；又因多读唐诗，故词语多雅淡。所作今仅见存于绝妙好词中的六首。"
  },
  "tags": []
}