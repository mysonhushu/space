{
  "id": 64013,
  "star": 1,
  "name": "尾犯（霅·中）",
  "dynasty": "宋代",
  "content": "宝蜡夜笼花，不碍画楼，无限清景。病叶分秋，翦愁桐金井。银汉外、尘飞不到，暮云收、琉璃万顷。弁山横翠，好倩西风，送上江心镜。 <br> 霓裳空楚楚，钧天旧梦难省。最忆婵娟，□钗钿香冷。欲高跨、娇鸾归去，又还愁、乌啼酒醒。独思前事，夜永谁问相如病。",
  "poet": {
    "id": 2104,
    "star": 0,
    "name": "仇远",
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。"
  },
  "tags": []
}