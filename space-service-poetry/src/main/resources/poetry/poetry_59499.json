{
  "id": 59499,
  "star": 1,
  "name": "鹧鸪天（戊辰正月十一日寿八兄）",
  "dynasty": "宋代",
  "content": "瓶里梅花香正浓。阶前更著锦熏笼。且留幡胜明朝戴，共庆桑蓬此日逢。 <br> 眉镇绿，脸长红。后堂无日不春风。明年定又强今岁，会有明珠入掌中。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}