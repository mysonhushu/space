{
  "id": 45946,
  "star": 1,
  "name": "霅溪夜宴诗（命曹娥唱怨江波三叠）",
  "dynasty": "唐代",
  "content": "悲风淅淅兮波绵绵，芦花万里兮凝苍烟。 <br> 虬螭窟宅兮渊且玄，排波叠浪兮沈我天。 <br> 所覆不全兮身宁全，溢眸恨血兮徒涟涟。 <br> 誓将柔荑抉锯牙之喙，空水府而藏其腥涎。 <br> 青娥翠黛兮沈江壖，碧云斜月兮空婵娟。 <br> 吞声饮恨兮语无力，徒扬哀怨兮登歌筵。",
  "poet": {
    "id": 0,
    "star": 0,
    "name": "水神"
  },
  "tags": []
}