{
  "id": 68374,
  "star": 1,
  "name": "祝英台近（花港观鱼）",
  "dynasty": "宋代",
  "content": "六桥春浪暖，涨桃雨、鳜初肥。正短棹轻蓑，牵筒荇带，萦莼丝。依稀。岸红溯远，漾仙舟、误入武陵溪。何处金刀脍玉，画船傍柳频催。 <br> 芳堤。渐满斜晖。舟叶乱、浪花飞。听暮榔声合，鸥沈暗渚，鹭起烟矶。忘机。夜深浪静，任烟寒、自载月明归。三十六鳞过却，素笺不寄相思。",
  "poet": {
    "id": 0,
    "star": 0,
    "name": "张涅"
  },
  "tags": []
}