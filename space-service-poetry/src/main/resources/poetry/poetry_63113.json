{
  "id": 63113,
  "star": 1,
  "name": "洞仙歌（答何君元寿词）",
  "dynasty": "宋代",
  "content": "天涯何处，望苍江渺渺。纵算解飞人不到。笑双丸乌兔，两宾霜蓬，聊尔耳，那是人间三岛。 <br> 黄粱初梦觉，起看孤云，还自长歌自长啸。不记桃源何地，橘渚何年，生涯事、惟有炉烟茶灶。问先生谁友，有白石青松，共成三老。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}