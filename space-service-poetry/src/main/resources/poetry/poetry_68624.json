{
  "id": 68624,
  "star": 2,
  "name": "锦堂春（寿李仁山）",
  "dynasty": "宋代",
  "content": "浅帻分秋，凉尊试月，西风未雁犹蝉。看芙蓉影里，绿鬓年年。日上云颿压海，尘清玉马行天。更烟楼凤举，风幕麟游，锦后珠前。 <br> 绿阴池馆如画，记晴春药径，雨晓芝田。已办十年笑语，小聚云边。舞称香围艳雪，歌迟酒落红船。早群仙醉去，柳掖花扶，似雾非烟。",
  "poet": {
    "id": 2066,
    "star": 0,
    "name": "王梦应",
    "desc": "王梦应，字圣与，一字静得，攸县（今属湖南）人。度宗咸淳十年（一二七四）进士，调庐陵尉。"
  },
  "tags": []
}