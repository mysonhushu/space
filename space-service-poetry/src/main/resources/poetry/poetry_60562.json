{
  "id": 60562,
  "star": 1,
  "name": "念奴娇（老人用僧仲殊韵咏荷花横披，谨和）",
  "dynasty": "宋代",
  "content": "香山老矣，正商量不下，去留蛮素。独立踌躇肠欲断，一段若耶溪女。水底新妆，空中香袖，斜日疏风浦。向人欲语，垂杨清荫多处。 <br> 便好花里唤船，碧筒白酒，微吸荷心苦。佳月一钩天四碧，隐约明波横注。雪藕逢丝，擘莲见薏，枕簟凉如雨。一双宿鹭，伴人永夜翘伫。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": []
}