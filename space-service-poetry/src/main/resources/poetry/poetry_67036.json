{
  "id": 67036,
  "star": 3,
  "name": "二郎神",
  "dynasty": "宋代",
  "content": "露床转玉，唤睡醒、绿云梳晓。正倦立银屏，新宽衣带，生怯轻寒料峭。闷绝相思无人问，但怨入、墙阴啼鸟。嗟露屋销春，晴风暄昼，柳轻梅小。人悄。日长谩忆，秋千嬉笑。怅烬冷炉薰，花深莺静，帘箔微红醉袅。带结留诗，粉痕销帕，情远窃香年少。凝恨极，尽日凭高目断，淡烟芳草。",
  "poet": {
    "id": 0,
    "star": 0,
    "name": "楼采"
  },
  "tags": []
}