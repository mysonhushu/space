{
  "id": 13156,
  "star": 1,
  "name": "濮中言怀",
  "dynasty": "唐代",
  "content": "圣朝优贤良，草泽无遗匿。人生各有命，在余胡不淑。 <br> 一生但区区，五十无寸禄。衰退当弃捐，贫贱招毁讟。 <br> 栖栖去人世，屯踬日穷迫。不如守田园，岁晏望丰熟。 <br> 壮年失宜尽，老大无筋力。始觉前计非，将贻后生福。 <br> 童儿新学稼，少女未能织。顾此烦知己，终日求衣食。",
  "poet": {
    "id": 2228,
    "star": 0,
    "name": "沈千运",
    "desc": "沈千运(713—756)， 吴兴（今浙江湖州）人，家居汝北(今河南汝州)。天宝中，数应举不第，时年齿已迈，遨游襄、邓间，干谒名公。 《元结箧中集序》、《书史会要》载：“工文，善八分”。工旧体诗，其诗反对华词艳语，气格高古，当时士流，皆敬慕之，号为“沈四山人”。孟云卿、王季友、于逖、张彪、赵微明、元季川等皆其同调。有诗传世。诗人元结曾编七人诗为《箧中集》，千运为之冠。其诗被称“独挺于流俗之中，强攘于已溺之后”。诗中挽歌别诗多奇语，得后人称许。号为“沈四山人”。"
  },
  "tags": []
}