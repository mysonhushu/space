{
  "id": 63494,
  "star": 1,
  "name": "楚宫春（为洛花度无射宫）",
  "dynasty": "宋代",
  "content": "香迎晓白。看烟佩霞绡，弄妆金谷。倦倚画阑，无语情深娇足。云拥瑶房翠暖，绣帐卷、东风倾国。半捻愁红，念旧游、凝伫兰翘，瑞鸾低舞庭绿。 <br> 犹想沈香亭北。人醉里，芳笔曾题新曲。自翦露痕，移取春归华屋。丝障银屏静掩，悄未许、莺窥蝶宿。绛蜡良宵，酒半阑、重绕鸳机，醉靥争妍红玉。",
  "poet": {
    "id": 517,
    "star": 0,
    "name": "周密",
    "desc": "周密 （1232-1298），字公谨，号草窗，又号四水潜夫、弁阳老人、华不注山人，南宋词人、文学家。祖籍济南，流寓吴兴（今浙江湖州）。宋德右间为义乌县（今年内属浙江）令。入元隐居不仕。自号四水潜夫。他的诗文都有成就，又能诗画音律，尤好藏弃校书，一生著述较丰。著有《齐东野语》、《武林旧事》、《癸辛杂识》、《志雅堂要杂钞》等杂著数十种。其词远祖清真，近法姜夔，风格清雅秀润，与吴文英并称“二窗”，词集名《频洲渔笛谱》、《草窗词》。"
  },
  "tags": []
}