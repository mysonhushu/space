{
  "id": 52116,
  "star": 1,
  "name": "梦横塘",
  "dynasty": "宋代",
  "content": "浪痕经雨，鬓影吹寒，晓来无限萧瑟。野色分桥，翦不断、溪山风物。船系朱藤，路迷烟寺，远鸥浮没。听疏钟断鼓，似近还遥，惊心事、伤羁客。 <br> 新醅旋压鹅黄，拚清愁在眼，酒病萦骨。绣阁娇慵，争解说、短封传忆。念谁伴、涂妆绾结。嚼蕊吹花弄秋色。恨对南云，此时凄断，有何人知得。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}