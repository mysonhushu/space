{
  "id": 16915,
  "star": 1,
  "name": "寓兴",
  "dynasty": "唐代",
  "content": "弱冠无所就，百忧钟一身。世德既颠坠，素怀亦堙沦。 <br> 风烟隔嵩丘，羸疾滞漳滨。昭代未通籍，丰年犹食贫。 <br> 敢求庖有鱼，但虑甑生尘。俯首愧僮仆，蹇步羞亲宾。 <br> 岂伊当途者，一一由中人。已矣勿复言，吾将问秋旻.",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}