{
  "id": 68516,
  "star": 1,
  "name": "满庭芳（郭县尹美任）",
  "dynasty": "宋代",
  "content": "波有颓澜，渴无冷镬，谁言制邑为难。汾阳善政，史在笑谈间。三载刑清讼简，官事辨、俗阜民安。帘垂画，焚香宴坐，犹得半清闲。 <br> 西风，催入觐，声驰当道，名达朝端。任锦溪溪上，卧辙攀辕。从此燕辕北去，好官样、留与人看。扁舟稳，图书外，惟有月俱还。",
  "poet": {
    "id": 0,
    "star": 0,
    "name": "熊则轩"
  },
  "tags": []
}