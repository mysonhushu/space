{
  "id": 66734,
  "star": 1,
  "name": "风入松（次韵代赠人）",
  "dynasty": "宋代",
  "content": "王孙去后几时归。音信全稀。绿痕染遍天涯草，更小红、已破桃枝。此恨无人共说，梦回月满楼时。 <br> 只应明月照心期。一向舒眉。若还早遂蓝桥约，更不举、玉盏东西。怎望黄金屋贮，只图夸道于飞。",
  "poet": {
    "id": 1920,
    "star": 0,
    "name": "孙居敬",
    "desc": "孙居敬，宋代词人。名杓，字居敬。东阳(今属浙江)人。南宋孝宗淳熙十四年进士。"
  },
  "tags": []
}