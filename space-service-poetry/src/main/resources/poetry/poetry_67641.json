{
  "id": 67641,
  "star": 1,
  "name": "瑞鹤仙（送张丞罢官归柯山）",
  "dynasty": "宋代",
  "content": "楚山无际碧。湛一溪晴绿，四郊寒色。霜华弄初日。看玉明遥草，金铺平碛。天涯倦翼。更何堪、临岐送客。念飞蓬、断梗无踪，把酒后期难觅。 <br> 愁寂。梅花憔悴，茅舍萧疏，倍添凄恻。维舟岸侧。留君饮，醉休惜。想柯山春晚，还家应对，菊花松坚旧宅。叹宦游、索寞情怀，甚时去得。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}