{
  "id": 39864,
  "star": 1,
  "name": "投献吏部张侍郎十韵",
  "dynasty": "唐代",
  "content": "苔染马蹄青，何曾似在城。不于僧院宿，多傍御沟行。 <br> 隐岫侵巴叠，租田带渭平。肩囊寻省寺，袖轴遍公卿。 <br> 梦入连涛郡，书来积雪营。泪随边雁堕，魂逐夜蝉惊。 <br> 发愤巡江塔，无眠数县更。玄都一病客，兴善几回莺。 <br> 贡艺披沙细，酬恩戴岳轻。心期公子念，滴酒在雕楹。",
  "poet": {
    "id": 606,
    "star": 0,
    "name": "李洞",
    "desc": "李洞，字才江，人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。 晚唐诗人李洞有一百七十余首诗歌(残句六句)流传至今,其中涉及蜀中的诗篇约有三十首,占其创作总量的六分之一,足见蜀中经历在其诗歌创作中占有的重要地位。"
  },
  "tags": []
}