{
  "id": 4975,
  "star": 4,
  "name": "塞外三首",
  "dynasty": "唐代",
  "content": "塞外萧条望，征人此路赊。边声乱朔马，秋色引胡笳。 <br> 遥嶂侵归日，长城带晚霞。断蓬飞古戍，连雁聚寒沙。 <br> 海暗云无叶，山春雪作花。丈夫期报主，万里独辞家。 <br> 荒垒三秋夕，穷郊万里平。海阴凝独树，日气下连营。 <br> 戎旆霜旋重，边裘夜更轻。将军犹转战，都尉不成名。 <br> 折柳悲春曲，吹笳断夜声。明年汉使返，须筑受降城。 <br> 阳鸟南飞夜，阴山北地寒。汉家征戍客，年岁在楼兰。 <br> 玉塞朔风起，金河秋月团。边声入鼓吹，霜气下旌竿。 <br> 海外归书断，天涯旅鬓残。子卿犹奉使，常向节旄看。",
  "poet": {
    "id": 402,
    "star": 0,
    "name": "郑愔",
    "desc": "郑愔（？- 710)唐诗人。字文靖，河北沧县（属沧州）人。卒于唐睿宗景云元年。"
  },
  "tags": []
}