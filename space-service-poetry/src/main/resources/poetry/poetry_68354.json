{
  "id": 68354,
  "star": 2,
  "name": "江城子",
  "dynasty": "宋代",
  "content": "夜香烧了夜寒生。掩银屏。理银筝。一曲春风，都是断肠声。杜宇欲啼杨柳外，愁似海，思如云。 <br> 背灯暗卸乳鹅裙。酒初酲。梦初醒。兰炷香篝，谁为暖罗衾。二十四帘人悄悄，花影碎，月痕深。",
  "poet": {
    "id": 2354,
    "star": 0,
    "name": "曹良史",
    "desc": "曹良史，约公元一二七零年前后在世]字之守，号梅南，钱塘人。生卒年均不详，约宋度宗咸淳中前后在世。宋亡，不仕。工诗词，与周密游。良史著有咸淳诗，摘梅南诗摘，及镂冰词摘，总名诗词三摘，方同为作序。"
  },
  "tags": []
}