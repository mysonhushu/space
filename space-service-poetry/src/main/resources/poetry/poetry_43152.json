{
  "id": 43152,
  "star": 1,
  "name": "春游司直城西鸬鹚谿别业",
  "dynasty": "唐代",
  "content": "别墅军城下，闲喧未可齐。春深花蝶梦，晓隔柳烟鞞. <br> 韶景浮寒水，疏杨映绿堤。沿洄看竹色，来往听莺啼。 <br> 久慢持生术，多亲种药畦。家贫知素行，心苦见清溪。 <br> 越客初投分，南枝得寄栖。禅机空寂寞，雅趣赖招携。 <br> 本寺重江外，游方二室西。裴回恋知己，日夕草萋萋。",
  "poet": {
    "id": 0,
    "star": 0,
    "name": "清江"
  },
  "tags": []
}