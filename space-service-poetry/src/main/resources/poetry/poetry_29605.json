{
  "id": 29605,
  "star": 1,
  "name": "远闻本郡行春到旧山二首",
  "dynasty": "唐代",
  "content": "一身从宦留京邑，五马遥闻到旧山。 <br> 已领烟霞光野径，深惭老幼候柴关。 <br> 清风借响松筠外，画隼停晖水石间。 <br> 定掩溪名在图传，共知轩盖此登攀。",
  "poet": {
    "id": 959,
    "star": 0,
    "name": "朱景玄",
    "desc": "朱景玄，唐朝武宗会昌(841-846)时人，吴郡（今江苏苏州）人，元和初应进士举，曾任咨议，历翰林学士，官至太子谕德。诗一卷，今存十五首。编撰有〈唐朝名画录〉。"
  },
  "tags": []
}