{
  "id": 67150,
  "star": 1,
  "name": "二郎神（西施浣沙碛）",
  "dynasty": "宋代",
  "content": "浪花皱石，飐夜月、欲移还定。想白苎烘晴，黄蕉摊雨，人整斜巾照领。剪断鲛绡何人续，黯梦想、秋江风冷。空露渍藻铺，云根苔甃，指痕环影。重省。五湖万里，谁问烟艇。料宝像尘侵，玉瓢珠锁，羞对菱花故镜。领略鸦黄，破除螺黛，都付渚苹汀荇。春醉醒，暮雨朝云何处，柳蹊花径。",
  "poet": {
    "id": 1763,
    "star": 0,
    "name": "周弼",
    "desc": "周弼（一一九四--一二五五），字伯弜，（又作伯弼，正卿），汝阳（今河南汝南）人，祖籍汶阳（今山东汶上）。周文璞之子。与李龏同庚同里。诗书画皆工，尤擅画墨竹。宁宗嘉定间进士（《江湖后集》卷一小传）。曾任江夏令。十七年（1224）即解官（本集卷二《甲申解官归故居有以书相问者》）。以后仍漫游东南各地，是否复官不详。卒于理宗宝佑三年（1255）。"
  },
  "tags": []
}