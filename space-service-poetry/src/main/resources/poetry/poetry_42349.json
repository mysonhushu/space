{
  "id": 42349,
  "star": 5,
  "name": "五子之歌",
  "dynasty": "唐代",
  "content": "邦惟固本自安宁，临下常须驭朽惊。 <br> 何事十旬游不返，祸胎从此召殷兵。 <br> 酒色声禽号四荒，那堪峻宇又雕墙。 <br> 静思今古为君者，未或因兹不灭亡。 <br> 唯彼陶唐有冀方，少年都不解思量。 <br> 如今算得当时事，首为盘游乱纪纲。 <br> 明明我祖万邦君，典则贻将示子孙。 <br> 惆怅太康荒坠后，覆宗绝祀灭其门。 <br> 仇雠万姓遂无依，颜厚何曾解忸怩。 <br> 五子既歌邦已失，一场前事悔难追。",
  "poet": {
    "id": 0,
    "star": 0,
    "name": "同谷子"
  },
  "tags": []
}