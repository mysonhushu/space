{
  "id": 67175,
  "star": 1,
  "name": "水调歌头（寿建阳刘宰）",
  "dynasty": "宋代",
  "content": "佳丽东阳境，瑞炁晓笼晴。中元逾了十日，上相喜重生。四海文章宗匠，百里弦歌德化，官与水双清。恳切劝分意，赈恤活饥甿。 <br> 幸依刘，空颂鲁，阻称觥。遥瞻快倚楼上，一点寿星明。闻道玺书将下，看取蓬瀛直造，指日秉钧衡。大展平戎略，谈笑复神京。",
  "poet": {
    "id": 2969,
    "star": 0,
    "name": "祖吴",
    "desc": "吴，建安人，宝庆二年（1226）进士。"
  },
  "tags": []
}