{
  "id": 34876,
  "star": 1,
  "name": "览友生古风",
  "dynasty": "唐代",
  "content": "伯牙鸣玉琴，幽音随指发。不是钟期听，俗耳安能别。 <br> 高山闲巍峨，流水声呜咽。一卷冰雪言，清泠冷心骨。 <br> 分明古雅声，讽谕成凄切。皴bq老松根，晃朗骊龙窟。 <br> 荆璞且深藏，珉石方如雪。金多丑女妍，木朽良工拙。 <br> 奸宄欺雷霆，魑魅嫌日月。蝶迷桃李香，鲋惘江湖阔。 <br> 不寐孤灯前，舒卷忘饥渴。",
  "poet": {
    "id": 1581,
    "star": 0,
    "name": "李咸用",
    "image": "http://img.gushiwen.org/authorImg/lixianyong.jpg",
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。"
  },
  "tags": []
}