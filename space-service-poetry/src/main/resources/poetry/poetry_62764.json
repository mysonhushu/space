{
  "id": 62764,
  "star": 1,
  "name": "庆春泽",
  "dynasty": "宋代",
  "content": "春困时光，风流昨梦，逢花便自醒醒。回首宣和，宫莺掖燕相迎。归来只恋春山好，到上林、枉是亲曾。又谁知，自有蟠松，相与论盟。 <br> 阑干可是妨飞去，怕惊尘涴却，翠羽红翎。舞态亭亭，浑疑暗折韶声。堪人眼处还看破，道凤来、难与真争。醉扶归，但见啼鹃，怨夕阳亭。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}