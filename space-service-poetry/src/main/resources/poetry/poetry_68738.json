{
  "id": 68738,
  "star": 1,
  "name": "沁园春（庆宁乡令）",
  "dynasty": "宋代",
  "content": "笑问鸥盟，所不同心，有如大江。念渊明漫仕，虽轻斗粟，弦歌有得，难慕柴桑。相业流芳，元枢新躅，拈作先生一瓣香。长生酒，仗西风桂子，吹到河阳。 <br> 湘江。笑绾铜章。便好筑绵州六一堂。看千年辽鹤，重归故，一船明月，又上潇湘。橐紫翻荷，官黄书诏，不待阴成蔽芾棠。中书考，更侯封酂国，汤沐宁乡。",
  "poet": {
    "id": 0,
    "star": 0,
    "name": "萧仲"
  },
  "tags": []
}