{
  "id": 29590,
  "star": 1,
  "name": "莺出谷",
  "dynasty": "唐代",
  "content": "玉律阳和变，时禽羽翮新。载飞初出谷，一啭已惊人。 <br> 拂柳宜烟暖，冲花觉露春。抟风翻翰疾，向日弄吭频。 <br> 求友心何切，迁乔幸有因。华林高玉树，栖托及芳晨。",
  "poet": {
    "id": 1795,
    "star": 0,
    "name": "钱可复",
    "desc": "登进士第，累官至礼部郎中。太和九年，郑注出镇凤翔，李训选名家子以为宾佐，授可复检校兵部郎中、兼御史中丞，充凤翔节度副使。其年十一月，李训败，郑注诛，可复为凤翔监军使所害。"
  },
  "tags": []
}