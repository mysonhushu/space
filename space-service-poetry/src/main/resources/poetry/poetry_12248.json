{
  "id": 12248,
  "star": 1,
  "name": "宿丹崖翁宅",
  "dynasty": "唐代",
  "content": "扁舟欲到泷口湍，春水湍泷上水难。投竿来泊丹崖下， <br> 得与崖翁尽一欢。丹崖之亭当石颠，破竹半山引寒泉。 <br> 泉流掩映在木杪。有若白鸟飞林间。往往随风作雾雨， <br> 湿人巾履满庭前。丹崖翁，爱丹崖，弃官几年崖下家。 <br> 儿孙棹船抱酒瓮，醉里长歌挥钓车。吾将求退与翁游， <br> 学翁歌醉在鱼舟。官吏随人往未得，却望丹崖惭复羞。",
  "poet": {
    "id": 79,
    "star": 0,
    "name": "元结",
    "image": "http://img.gushiwen.org/authorImg/yuanjie.jpg",
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。"
  },
  "tags": []
}