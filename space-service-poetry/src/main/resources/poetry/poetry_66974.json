{
  "id": 66974,
  "star": 1,
  "name": "珍珠帘",
  "dynasty": "宋代",
  "content": "阴阳内感相交结。有铅汞、分八卦罗列。金鼎炼黄芽，正一阳时节。子后午前方进火，向玉炉、烹成白雪。通彻。这玄关、深奥难轻泄。 <br> 因师指诀幽微，把金丹大药，将来分说。捉住虎龙精，自然日月。造化天机人怎晓，换俗骨、永无魔折。超越。望仙都稽首，朝元金阙。",
  "poet": {
    "id": 0,
    "star": 0,
    "name": "葛辰庚"
  },
  "tags": []
}