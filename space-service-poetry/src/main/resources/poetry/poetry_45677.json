{
  "id": 45677,
  "star": 7,
  "name": "参同契明镜图诀诗二首",
  "dynasty": "唐代",
  "content": "造化潜施迹莫穷，簇成真诀指蒙童。三篇秘列八环内， <br> 万象门开一镜中。离女驾龙为木婿，坎男乘虎作金翁。 <br> 同人好道宜精究，究得长生路便通。 <br> 至道希夷妙且深，烧丹先认大还心。日爻阴耦生真汞， <br> 月卦阳奇产正金。女妊朱砂男孕雪，北藏荧惑丙含壬。 <br> 两端指的铅金祖，莫向诸般取次寻。",
  "poet": {
    "id": 1279,
    "star": 0,
    "name": "彭晓",
    "desc": "彭晓，男，唐末五代著名道士。本姓程，字秀川，号真一子，西蜀永康人。倡导性、命双修。少好修炼，与击竹子何五云善。五代后蜀时，明经登第，迁金堂令。据传遇异人得丹诀，修炼于县内飞鹤山，自称“昌利化（二十四治之一）飞鹤山真一子”。常以篆符为人治病，号铁扇符。能长啸，为鸾凤声。蜀主孟昶屡召，问以长生久视之道，晓曰：“以仁义治国，名如尧舜，万古不死，长生之道也。”昶善其言，以为朝散郎、守尚书祠部员外郎、赐紫金鱼袋。"
  },
  "tags": []
}