{
  "id": 67039,
  "star": 1,
  "name": "沁园春（官满作）",
  "dynasty": "宋代",
  "content": "问讯故园，今如之何，还胜昔无。想旧耘兰惠，依然葱蒨，新栽杨柳，亦已扶疏。韭本千畦，芋根一亩，雨老烟荒谁为鉏。难忘者，是竹吾爱甚，梅汝知乎。 <br> 茅亭低压平湖。有狎鹭驯鸥尚可呼。把绛纱准拟，新官到也，寒毡收拾，贱子归欤。略整柴门，更芟草径，惟有幽人解枉车。丁宁著，与做添棋局，砌换茶垆。",
  "poet": {
    "id": 429,
    "star": 0,
    "name": "雷应春",
    "desc": "雷应春：词作家，字春伯，郴人。嘉定十年（1217）进士，分教岳阳，除监行在都进奏院，擢监察御史。归隐九年，又起知临江军。全宋词收录其词两首《好事近》、《沁园春》。"
  },
  "tags": []
}