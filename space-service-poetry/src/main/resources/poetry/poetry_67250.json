{
  "id": 67250,
  "star": 1,
  "name": "庆宫春（重登峨眉亭感旧）",
  "dynasty": "宋代",
  "content": "春翦绿波，日明金渚，镜光尽浸寒碧。喜溢双蛾，迎风一笑，两情依旧脉脉。那时同醉，锦袍湿、乌纱欹侧。英游何在，满目青山，飞下孤白。 <br> 片帆谁上天门，我亦明朝，是天门客。平生高兴，青莲一叶，从此飘然八极。矶头绿树，见白马、书生破敌。百年前事，欲问东风，酒醒长笛。",
  "poet": {
    "id": 2403,
    "star": 0,
    "name": "刘澜",
    "desc": "刘澜（公元？年至一二七六年），字声源，号让村，天台人。生年不详卒于宋端宗景炎元年，即公元一二七六年卒。尝为道士，还俗。举唐诗，有所悟。干谒无所成。澜亦能词，绝妙好词中录存三首。"
  },
  "tags": []
}