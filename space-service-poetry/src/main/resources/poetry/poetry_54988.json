{
  "id": 54988,
  "star": 1,
  "name": "燕山亭（面力·侄求睡红亭为赋）",
  "dynasty": "宋代",
  "content": "暖霭辉迟，雨过夜来，帘外春风徐转。霞散锦舒，密映窥亭亭万枝开遍。一笑嫣然，犹记有、画图曾见。无伴。初睡起，昭阳弄妆日晚。 <br> 长是相趁佳期，有寻旧流莺，贪新双燕。惆怅共谁，细绕花阴，空怀紫箫凄怨。银烛光中，且更待、夜深重看。留恋。愁酒醒、霏千片。",
  "poet": {
    "id": 0,
    "star": 0,
    "name": "毛幵"
  },
  "tags": []
}