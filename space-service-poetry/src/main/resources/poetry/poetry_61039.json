{
  "id": 61039,
  "star": 1,
  "name": "念奴娇（壬寅生日）",
  "dynasty": "宋代",
  "content": "比如去岁前年，今朝差觉门庭静。玉轴锦标无一首，知道先生还佞。假使文殊，携诸菩萨，来问维摩病。无花堪散，亦无香积斋衬。 <br> 回首雪浪惊心，黄茅过顶，瘴毒如炊甑。山鬼海神俱长者，饶得书生穷命。不慕飞仙，不贪成佛，不要钻天令。年年今日，白头母子家庆。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}