{
  "id": 28500,
  "star": 1,
  "name": "秋夕宴李侍御宅",
  "dynasty": "唐代",
  "content": "公子徵词客，秋堂递玉杯。月高罗幕卷，风度锦屏开。 <br> 凤管添簧品，鹍弦促柱哀。转喉云旋合，垂手露徐来。 <br> 烛换三条烬，香销十炷灰。蛩声闻鼓歇，萤焰触帘回。 <br> 广槛烟分柳，空庭露积苔。解酲须满酌，应为拨新醅。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}