{
  "id": 67330,
  "star": 1,
  "name": "倦寻芳",
  "dynasty": "宋代",
  "content": "饧箫吹暖，蜡烛分烟，春思无限。风到楝花，二十四番吹遍。烟湿浓堆杨柳色，昼长间坠梨花片。悄帘栊，听幽禽对语，分明如翦。 <br> 记旧日、西湖行乐，载酒寻春，十里尘软。背后腰肢，仿佛图画曾见。宿粉残香随梦冷，落花流水和天远。但如今，病厌厌、海棠池馆。",
  "poet": {
    "id": 0,
    "star": 0,
    "name": "汤恢"
  },
  "tags": []
}