{
  "id": 59577,
  "star": 1,
  "name": "踏莎行（三月二十日元择旬会）",
  "dynasty": "宋代",
  "content": "骤暖忽寒，送春迎夏。金沙过了酴醿谢。漏声款款日偏长，奇峰历历云如画。 <br> 幸有杯觞，堪同保社。棋如飞雹晴空下。六人酬唱已成编，他年遂水留佳话。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}