{
  "id": 24957,
  "star": 1,
  "name": "春色满皇州",
  "dynasty": "唐代",
  "content": "帝里春光正，葱茏喜气浮。锦铺仙禁侧，镜写曲江头。 <br> 红萼开萧阁，黄丝拂御楼。千门歌吹动，九陌绮罗游。 <br> 日近风先满，仁深泽共流。应非憔悴质，辛苦在神州。",
  "poet": {
    "id": 2182,
    "star": 0,
    "name": "封敖",
    "desc": "字硕夫。渤海蓨（河北景县）人。元和十年(815)举进士。唐文宗大和年间任右拾遗。唐武宗会昌初年以左司员外郎、知制诰召为翰林学士，拜中书舍人，迁御史中丞。唐宣宗即位。历礼部、吏部侍郎，封渤海县男。拜平卢、兴元节度使，为左散骑常侍。"
  },
  "tags": []
}