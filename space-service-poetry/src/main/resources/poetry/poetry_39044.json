{
  "id": 39044,
  "star": 1,
  "name": "和友人送衡尚书赴池阳副车",
  "dynasty": "唐代",
  "content": "淮王上将例分忧，玉帐参承半列侯。次第选材如创厦， <br> 别离排宴向藏舟。鲲鹏变化知难测，龙蠖升沈各有由。 <br> 躞蹀行牵金鋄重，婵娟立唱翠娥愁。筑头勋业谐三阵， <br> 满腹诗书究九流。金海珠韬乘月读，肉芝牙茗拨云收。 <br> 赤鳞旆卷鸥汀晚，青雀船横雁阵秋。十字细波澄镜面， <br> 九华残雪露峰头。醉沈北海千尊酒，吟上南荆百尺楼。 <br> 况是昭明食鱼郡，不妨闲掷钓璜钩。",
  "poet": {
    "id": 1109,
    "star": 0,
    "name": "殷文圭",
    "desc": "殷文圭，字表儒，小字桂郎，池州青阳人。生卒年均不详，约唐昭宗天佑初年前后在世（904年）。初居九华，刻苦于学，所用墨砚，底为之穿。唐末，词场请托公行，仅文圭与游恭独步场屋。乾宁五年，（公元八九八年）及第，为裴枢宣谕判官记室参军。朱全忠、钱铰交辟均不就。田頵置田宅迎其母，以甥事之，待文圭以上客礼，故颇为尽力。頵败，事杨行密，终左千牛卫将军。文圭作诗甚多，有登龙集、冥搜集、笔耕词、水缕录、从军藁等集，《新唐书志》仅录诗集一卷。此从《唐才子传》传于世。"
  },
  "tags": []
}