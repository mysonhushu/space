{
  "id": 41999,
  "star": 1,
  "name": "冬日与群公泛舟焦山",
  "dynasty": "唐代",
  "content": "江外水不冻，今年寒复迟。众芳且未歇，近腊仍袷衣。 <br> 载酒适我情，兴来趣渐微。方舟大川上，环酌对落晖。 <br> 两片青石棱，波际无因依。三山安可到，欲到风引归。 <br> 沧溟壮观多，心目豁暂时。况得穷日夕，乘槎何所之。 <br> 纵步不知远，夕阳犹未回。好花随处发，流水趁人来。",
  "poet": {
    "id": 2699,
    "star": 0,
    "name": "王瓒",
    "desc": "王瓒，男，[唐]太宗时人，丹阳尉。工书，焦山有其一诗刻，字画全类瘗鹤铭。董逌云：“王瓒书，自贞观（六二七至六四九）至今亦无譌缺。"
  },
  "tags": []
}