{
  "id": 54793,
  "star": 3,
  "name": "壶中天慢",
  "dynasty": "宋代",
  "content": "素飚漾碧，看天衢稳送、一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。 <br> 当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。",
  "poet": {
    "id": 69,
    "star": 0,
    "name": "曾觌",
    "desc": "曾觌（音di迪）（1109-1180） 字纯甫，汴京（今河南开封）人。绍兴中，为建王内知客。孝宗受禅，以潜邸旧人，授权知阁门事。淳熙初，除开府仪同三司，加少保、醴泉观使。趋奉宫廷，词多应制之作。其词语言婉丽，风格柔媚。代表作为《阮郎归》、《水调歌头》《西江月》《定风波》（长相思》、《采桑子》、《眼儿媚》、《忆秦娥》等，其中以《阮郎归》一词为最著名。"
  },
  "tags": []
}