{
  "id": 37655,
  "star": 1,
  "name": "李周弹筝歌（淮南韦太尉席上赠）",
  "dynasty": "唐代",
  "content": "古人云，丝不如竹，竹不如肉。乃知此语未必然， <br> 李周弹筝听不足。闻君七岁八岁时，五音六律皆生知。 <br> 就中十三弦最妙，应宫出入年方少。青骢惯走长楸日， <br> 几度承恩蒙急召。一字雁行斜御筵，锵金戛羽凌非烟。 <br> 始似五更残月里，凄凄切切清露蝉。又如石罅堆叶下， <br> 泠泠沥沥苍崖泉。鸿门玉斗初向地，织女金梭飞上天。 <br> 有时上苑繁花发，有时太液秋波阔。当头独坐摐一声， <br> 满座好风生拂拂。天颜开，圣心悦，紫金白珠沾赐物。 <br> 出来无暇更还家，且上青楼醉明月。年将六十艺转精， <br> 自写梨园新曲声。近来一事还惆怅，故里春荒烟草平。 <br> 供奉供奉且听语，自昔兴衰看乐府。只如伊州与梁州， <br> 尽是太平时歌舞。旦夕君王继此声，不要停弦泪如雨。",
  "poet": {
    "id": 814,
    "star": 0,
    "name": "吴融",
    "image": "http://img.gushiwen.org/authorImg/wurong.jpg",
    "desc": "吴融，唐代诗人。字子华，越州山阴（今浙江绍兴）人。吴融生于唐宣宗大中四年（850），卒于唐昭宗天复三年（903），享年五十四岁。他生当晚唐后期，一个较前期更为混乱、矛盾、黑暗的时代，他死后三年，曾经盛极一时的大唐帝国也就走入历史了，因此，吴融可以说是整个大唐帝国走向灭亡的见证者之一。"
  },
  "tags": []
}