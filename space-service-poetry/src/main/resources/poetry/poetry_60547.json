{
  "id": 60547,
  "star": 1,
  "name": "沁园春（次黄宰韵）",
  "dynasty": "宋代",
  "content": "归去来兮，杜宇声声，道不如归。正新烟百五，雨留酒病，落红一尺，风妒花期。睡起绿窗，销残香篆，手板＿颐还倒持。无人解，自追游仙梦，作送春诗。 <br> 风流不似年时。把别墅江山供弈棋。空一川芳草，半池晴絮，歌翻长恨，赋续怀离。桃叶渡头，沈香亭北，往事悠悠难重思。徘徊处，看鸣鸠唤妇，乳燕将儿。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": []
}