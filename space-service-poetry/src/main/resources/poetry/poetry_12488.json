{
  "id": 12488,
  "star": 1,
  "name": "丙戌岁正月出洛阳书怀",
  "dynasty": "唐代",
  "content": "往岁衣褐见，受服金马门。拟将忠与贞，来酬主人恩。 <br> 天地暂雷雨，洪波生平原。穷鳞遂蹭蹬，夙昔事罕存。 <br> 幸逢帝出震，授钺清东藩。白日忽再中，万方咸骏奔。 <br> 王风从西来，春光满乾坤。蛰虫竞飞动，余亦辞笼樊。 <br> 遭遇思自强，宠辱安足言。唯将四方志，回首谢故园。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}