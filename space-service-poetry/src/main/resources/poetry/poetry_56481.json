{
  "id": 56481,
  "star": 6,
  "name": "水调歌头（贺广东漕蔡定夫母生日）",
  "dynasty": "宋代",
  "content": "玉树映阶秀，玉节逐年新。年年九月，好为阿母作生辰。涧底蒲芽九节，海底银涛万顷，酿作一杯春。泛以东篱菊，寿以漆园椿。 <br> 对西风，吹鬓雪，炷香云。郎君入奏，又迎珠幰入修门。看即金花紫诰，并举莆常两国，册命太夫人。三点台星上，一点老人星。",
  "poet": {
    "id": 361,
    "star": 0,
    "name": "杨万里",
    "image": "http://img.gushiwen.org/authorImg/yangwanli.jpg",
    "desc": "杨万里，字廷秀，号诚斋，男，汉族。吉州吉水（今江西省吉水县）人。南宋杰出诗人，与尤袤、范成大、陆游合称南宋“中兴四大诗人”、“南宋四大家”。"
  },
  "tags": []
}