{
  "id": 62563,
  "star": 1,
  "name": "摸鱼儿（咏小园晚春）",
  "dynasty": "宋代",
  "content": "小林峦、一年芳事，乱红还又飞雨。生香冉冉花阴转，云擘满空晴絮。游宴处。看乐意相关，庭下胎仙舞。歌声缓度。任圆玉敲寒，飞觞传晓，未许放春去。 <br> 闲中趣。明月清风当户。莘莘容屋陈俎。翦裁妙语频赓唱，巧胜郢斤般斧。心自许。拚凋景颓龄，为莺俦燕侣。同盟会取。共花下小车，竹间三径，长作老宾主。",
  "poet": {
    "id": 2281,
    "star": 0,
    "name": "卫宗武",
    "desc": "卫宗武约公元？年至一二八九年字洪父，（一作淇父）自号九山，嘉兴华亭人。生年不详，卒于元世祖至元二十六年。淳佑间历官尚书郎，出知常州。罢官闲居三十余载，以诗丈自娱。宋亡，不仕。宗武著有《秋声集》八卷，《国史经籍志》传于世。诗文气韵冲澹，有萧然自得之趣。"
  },
  "tags": []
}