{
  "id": 63094,
  "star": 1,
  "name": "满庭芳（初夏）",
  "dynasty": "宋代",
  "content": "燕子芹干，龙孙箨老，绿阴深锁林塘。午风庭院，人试薄罗裳。数尽落红飞絮，摘青梅、煮酒初尝。重门静，一帘疏雨，消尽水沈香。 <br> 把当年团扇，恩情犹在，未是相忘。笑衰公鬓发，早已苍苍。说与乘鸾彩女，看世间、多少炎凉。都休怨，百年一梦，且共醉霞觞。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}