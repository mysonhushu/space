{
  "id": 28412,
  "star": 4,
  "name": "赠河东虞押衙二首",
  "dynasty": "唐代",
  "content": "长剑高歌换素衣，君恩未报不言归。旧精鸟篆谙书体， <br> 新授龙韬识战机。万里往来征马瘦，十年离别故人稀。 <br> 生平志气何人见，空上西楼望落晖。 <br> 吴门风水各萍流，月满花开懒独游。万里山川分晓梦， <br> 四邻歌管送春愁。昔年顾我长青眼，今日逢君尽白头。 <br> 莫向尊前更惆怅，古来投笔尽封侯。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}