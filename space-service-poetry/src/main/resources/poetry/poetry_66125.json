{
  "id": 66125,
  "star": 1,
  "name": "千秋岁（四明赵制置、史开府劝乡老众宾酒）",
  "dynasty": "宋代",
  "content": "鄮峰凝瑞，鄞水浮佳气。晴景转，花光媚。碧幢森大纛，红旆纷千骑。相遇处，满城鹤发群仙萃。绮席张高会。鼍鼓笙箫沸。金兽袅，檀烟翠。玉山环回座，休惜今朝醉。觞再举，清歌共引千秋岁。",
  "poet": {
    "id": 2953,
    "star": 0,
    "name": "李浙",
    "desc": "李浙[约公元一一九四年前后在世]字子秀，庐陵人，李泳之弟。生卒年均不详，约宋光宗绍熙末前后在世。尝为官。与兄洪、漳、泳弟洤并工词，有《李氏花萼集》五卷，《文献通考》为五人所合著。"
  },
  "tags": []
}