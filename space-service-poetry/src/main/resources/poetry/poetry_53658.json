{
  "id": 53658,
  "star": 2,
  "name": "水龙吟（周总领生朝）",
  "dynasty": "宋代",
  "content": "水晶宫映长城，藕花万顷开浮蕊。红妆翠盖，生朝时候，湖山摇曳。珠露争圆，香风不断，普熏沈水。似瑶池侍女，霞裾缓步，寿烟光里。 <br> 霖雨已沾千里。兆丰年、十分和气。星郎绿鬓，锦波春酿，碧筒宜醉。荷橐还朝，青毯奕世，除书将至。看巢龟戏叶，蟠桃著子，祝三千岁。",
  "poet": {
    "id": 120,
    "star": 0,
    "name": "张元干",
    "image": "http://img.gushiwen.org/authorImg/zhangyuangan.jpg",
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。"
  },
  "tags": []
}