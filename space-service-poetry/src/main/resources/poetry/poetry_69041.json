{
  "id": 69041,
  "star": 1,
  "name": "倾杯（丁亥自寿）",
  "dynasty": "宋代",
  "content": "銮殿秋深，玉堂宵永，千门人静。问天上、西风几度，金盘光满，露浓银井。碧云下双鸾影。迤＿笙歌近笑语，群仙隐隐。更前问讯。堕在红尘今省。 </p> <p>渐曙色、晓风清迥。更积霭沈阴、都卷尽。向窗前、引镜看来，尚喜精神炯炯。便折简、浮丘共酌，奈天也、未教酩酊。来岁却笑群仙，月寒空冷。//余家天都山，乃浮丘仙升之地。 ",
  "poet": {
    "id": 0,
    "star": 0,
    "name": "程必"
  },
  "tags": []
}