{
  "id": 66603,
  "star": 2,
  "name": "贺新郎（丰真州建江淮伟观楼）",
  "dynasty": "宋代",
  "content": "百尺连云起。试登临、江山人物，一时俱伟。旁挹金陵龙虎势，京岘诸峰对峙。隐隐接、扬州歌吹。雪浪舞从三峡下，乍逢迎、海若谈秋水。形胜地，有如此。 <br> 使君一世经纶志。把风斤月斧，来此等闲游戏。见说楼成无多日，大手一何容易。笑天下、纷纷血指。酝酿春风与和气，举长江、变作香醪美。人共乐，醉桃李。",
  "poet": {
    "id": 126,
    "star": 0,
    "name": "戴复古",
    "image": "http://img.gushiwen.org/authorImg/daifugu.jpg",
    "desc": "戴复古（1167—?)）南宋著名江湖派诗人。字式之，常居南塘石屏山，故自号石屏、石屏樵隐。天台黄岩（今属浙江台州）人。一生不仕，浪游江湖，后归家隐居，卒年八十余。曾从陆游学诗，作品受晚唐诗风影响，兼具江西诗派风格。部分作品抒发爱国思想，反映人民疾苦，具有现实意义。"
  },
  "tags": []
}