{
  "id": 68679,
  "star": 1,
  "name": "台城路（归杭）",
  "dynasty": "宋代",
  "content": "当年不信江湖老，如今岁华惊晚。路改家迷，花空荫落，谁识重来刘阮。殊乡顿远。甚犹带羁怀，雁凄蛩怨。梦里忘归，乱浦烟浪片帆转。 <br> 闭门休叹故苑。杖藜游冶处，萧艾都遍。雨色云西，晴光水北，一洗悠然心眼。行行渐懒。快料理幽寻，酒瓢诗卷。赖有湖边，踢时鸥数点。",
  "poet": {
    "id": 0,
    "star": 0,
    "name": "止禅师"
  },
  "tags": []
}