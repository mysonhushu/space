{
  "id": 55633,
  "star": 1,
  "name": "满江红（都下作）",
  "dynasty": "宋代",
  "content": "社雨衬晴，烟光暖、吴山滴翠。望绛阙、祥云亏蔽，粉垣千雉。万柳低垂春似酒，微风不动天如醉。遍万井、嬉嬉画图中，欢声里。 <br> 嗟倦客，道傍李。看人事，槐根蚁。立苍茫俯仰，漫悲身世。靖节依然求县令，元龙老去空豪气。便乘兴、一叶泛沧浪，吾归矣。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}