{
  "id": 65841,
  "star": 1,
  "name": "选冠子",
  "dynasty": "宋代",
  "content": "嫩水采蓝，遥堤映翠，半雨半烟桥畔。鸣禽弄舌，蔓草萦心，偏称谢家池馆。红粉墙头，柳摇金缕，纤柔舞腰低软。被和风、搭在阑干，终日绣帘谁卷。 <br> 春易老，细叶舒眉，轻花吐絮，渐觉绿阴垂暖。章台系马，灞水维舟，追念凤城人远。惆怅阳关故国，杯酒飘零，惹人肠断。恨青青客舍，江头风笛，乱云空晚。",
  "poet": {
    "id": 2658,
    "star": 0,
    "name": "张景修",
    "desc": "张景修，[约公元1090前后在世]字敏叔，常州人。生卒年均不详，约宋哲宗元佑中前后在世。元丰末，（公元一o八五年）为饶州浮梁令。工词，传今者甚少。终祠部郎中，年七十余卒。平生所作诗几千篇，号《张祠部集》。人物潇洒，文章雅正。登治平四年进士第，虽两为宪漕五领郡符，其家极贫穷，京市屋以居。热爱花花草草，有十二客之说，认为“以牡丹为贵客、梅花为清客、菊花为寿客、瑞香为佳客、丁香为素客、兰花为幽客、莲花为净客、桂花为仙客、茉莉为远客、蔷薇为野客、芍药为近客、荼蘼为雅客。”"
  },
  "tags": []
}