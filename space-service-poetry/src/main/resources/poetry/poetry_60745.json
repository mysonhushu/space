{
  "id": 60745,
  "star": 1,
  "name": "六州歌头（岳总干概括上吴荆州启，以此腔歌之，因次韵）",
  "dynasty": "宋代",
  "content": "百年忠愤，无泪洒江濆。曹刘事，埋露草，锁烟榛。哭英魂。此恨谁知者，时把剑，频看镜，徒自苦，拳破裂，眼眵昏。从古时哉去速，鄹人子、反袂伤麟。望家山何在，衮衮已＿缨。欲剗还生。猛堪惊。 <br> 膏肓危病，宁有药，针匕具，献无门。荆州启，条旧书，汉将军。已不存。便合囊封去，仓庾地，尚间关。此不用，心温有，恐无干。人世欢哀数耳，天或者、又假人言。又一番春尽，高柳暗如云。梦断重阍。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}