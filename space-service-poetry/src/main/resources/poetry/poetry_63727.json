{
  "id": 63727,
  "star": 1,
  "name": "天香（次韵赋牡丹）",
  "dynasty": "宋代",
  "content": "雨秀风明，烟柔雾滑，魏家初试娇紫。翠羽低云，檀心晕粉，独冠洛京新谱。沈香醉墨，曾赋与、昭阳仙侣。尘世几经朝暮，花神岂知今古。 <br> 愁听流莺自语，叹唐宫、草青如许。空有天边皓月，见霓裳舞。更后百年人换，又谁记、今番看花处。流水夕阳，断魂钟鼓。",
  "poet": {
    "id": 2903,
    "star": 0,
    "name": "刘埙",
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。"
  },
  "tags": []
}