{
  "id": 59504,
  "star": 1,
  "name": "西江月（七夕后一日县斋袓）",
  "dynasty": "宋代",
  "content": "巧节已成昨梦，今宵重倒芳尊。主宾和气敌春温。雄辩高谈衮衮。 <br> 剩把烛花高照，频教舞袖轻翻。笛声幽咽鼓声喧。却恨更筹苦短。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}