{
  "id": 70804,
  "star": 2,
  "name": "蝶恋花（四首）",
  "dynasty": "清代",
  "content": "城上斜阳依碧树。<br>门外斑骓，见了还相顾。<br>玉勒珠鞭何处住？<br>回头不觉天将暮。<br>风里馀花都散去。<br>不省分开，何日能重遇？<br>凝睇窥君君莫误，几多心事从君诉。</p> <p>百丈游丝牵别院。<br>行到门前，忽见韦郎面。<br>欲待回身钗乍颤，近前却喜无人见。<br>握手匆匆难久恋。<br>还怕人知，但弄团团扇。<br>强得分开心暗战，归时莫把朱颜变。</p> <p>绿树阴阴晴昼午。<br>过了残春，红萼谁为主？<br>宛转花旖勤拥护，帘前错唤金鹦鹉。<br>回首行云迷洞户。<br>不道今朝，还比前朝苦。<br>百草千花羞看取，相思只有侬和汝。</p> <p>残梦初回新睡足。<br>忽被东风，吹上横江曲。<br>寄语归期休暗卜，归来梦亦难重续。<br>隐约遥峰窗外绿。<br>不许临行，私语频相属。<br>过眼芳华真太促，从今望断横波目。 ",
  "poet": {
    "id": 721,
    "star": 0,
    "name": "庄棫",
    "desc": "庄棫（1830——1878 ），字中白，一字利叔，清代词人，学者，号东庄，又号蒿庵。丹徒人，生于道光十年（1830）。光绪四年（一八七八）卒。享年四十九岁。著有《蒿庵遗稿》，词甲、乙稿及补遗附焉。"
  },
  "tags": []
}