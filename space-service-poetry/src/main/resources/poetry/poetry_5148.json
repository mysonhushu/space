{
  "id": 5148,
  "star": 1,
  "name": "赠朱中书",
  "dynasty": "唐代",
  "content": "十年种田滨五湖，十年遭涝尽为芜。频年井税常不足， <br> 今年缗钱谁为输。东邻转谷五之利，西邻贩缯日已贵。 <br> 而我守道不迁业，谁能肯敢效此事。紫微侍郎白虎殿， <br> 出入通籍回天眷。晨趋彩笔柏梁篇，昼出雕盘大官膳。 <br> 会应怜尔居素约，可即长年守贫贱。",
  "poet": {
    "id": 2486,
    "star": 0,
    "name": "丁仙芝",
    "desc": "丁仙芝，字元祯，曲阿（今江苏丹阳市）人，唐开元十三年登进士第，仕途颇波折，至十八年仍未授官，后亦仕至主簿、余杭县尉等职，好交游，其诗仅存十四首。"
  },
  "tags": []
}