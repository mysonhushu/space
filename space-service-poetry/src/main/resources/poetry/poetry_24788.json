{
  "id": 24788,
  "star": 1,
  "name": "六叹（本六首，今存三首）",
  "dynasty": "唐代",
  "content": "绮罗香风翡翠车，清明独傍芙蓉渠。上有云鬟洞仙女， <br> 垂罗掩縠烟中语。风月频惊桃李时，沧波久别鸳鸿侣。 <br> 欲传一札孤飞翼，山长水远无消息。却锁重门一院深， <br> 半夜空庭明月色。 <br> 深院梧桐夹金井，上有辘轳青丝索。美人清昼汲寒泉， <br> 寒泉欲上银瓶落。迢迢碧甃千馀尺，竟日倚阑空叹息。 <br> 惆怅不来照明镜，却掩洞房抱寂寂。 <br> 汉臣一没丁零塞，牧羊西过阴沙外。朝凭南雁信难回， <br> 夜望北辰心独在。汉家茅土横九州，高门长戟封王侯。 <br> 但将钟鼓悦私爱，肯以犬羊为国羞。夜宿寒云卧冰雪， <br> 严风触刃垂旌节。丁年奉使白头归，泣尽李陵衣上血。",
  "poet": {
    "id": 265,
    "star": 0,
    "name": "李涉",
    "desc": "李涉（约806年前后在世），唐代诗人。字不详，自号清溪子，洛（今河南洛阳）人。早岁客梁园，逢兵乱，避地南方，与弟李渤同隐庐山香炉峰下。后出山作幕僚。宪宗时，曾任太子通事舍人。不久，贬为峡州（今湖北宜昌）司仓参军，在峡中蹭蹬十年，遇赦放还，复归洛阳，隐于少室。文宗大和（827-835）中，任国子博士，世称“李博士”。著有《李涉诗》一卷。存词六首。"
  },
  "tags": []
}