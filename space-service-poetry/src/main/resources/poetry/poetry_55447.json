{
  "id": 55447,
  "star": 2,
  "name": "月中仙（送杜仲微赴阙）",
  "dynasty": "宋代",
  "content": "露醑无情，送长歌未终，已醉离别。何如暮雨，酿一襟凉润，来留佳客。好山侵座碧。胜昨夜、疏星淡月。君欲翩然去，人间底许，员峤问帆席。 <br> 诗债酒病非畴昔。赖亲朋对影，且慰良夕。风流雨散，定几回肠断，能禁头白。为君烦素手，荐碧藕、轻丝细雪。去去江南路，犹应水云秋共色。",
  "poet": {
    "id": 650,
    "star": 0,
    "name": "赵彦端",
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。"
  },
  "tags": []
}