{
  "id": 70213,
  "star": 1,
  "name": "【仙吕】赏花时_香径泥融燕",
  "dynasty": "元代",
  "content": "香径泥融燕语喧，彩槛风微蝶影翩。飞絮擘香绵，娇莺时啭，惊起绿窗眠。<br>【煞尾】惜花愁，伤春怨，萦系杀多情少年。何处狂游袅玉鞭，谩教人暗卜金钱。空写遍翠涛笺，鱼雁难传。似这般白日黄昏怎过遣？青鸾信远。紫箫声转，画楼中闲杀月明天。",
  "poet": {
    "id": 2154,
    "star": 0,
    "name": "阚志学",
    "desc": "阚志学 ，生卒年、生平不详。元代散曲作家。时有盍志学学士，不知是否同为一人。"
  },
  "tags": []
}