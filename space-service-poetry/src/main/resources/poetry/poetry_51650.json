{
  "id": 51650,
  "star": 1,
  "name": "满庭芳",
  "dynasty": "宋代",
  "content": "柳与堤回，桥随波转，望中如在蓬莱。水禽高下，烟雾敛还开。认是仙翁住处，都不见、一点尘埃。壶天晚，清寒带雪，光景自徘徊。 <br> 高才。廊庙手，当年平步，直到尧阶。况今朝调鼎，尤待盐梅。只恐身闲不久，难留恋、花月楼台。看新岁，春风且送，五马过江来。",
  "poet": {
    "id": 293,
    "star": 0,
    "name": "沈蔚",
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。"
  },
  "tags": []
}