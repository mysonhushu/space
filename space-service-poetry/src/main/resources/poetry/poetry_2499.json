{
  "id": 2499,
  "star": 2,
  "name": "于时春也，慨然有江湖之思，寄赠柳九陇",
  "dynasty": "唐代",
  "content": "提琴一万里，负书三十年。晨攀偃蹇树，暮宿清泠泉。 <br> 翔禽鸣我侧，旅兽过我前。无人且无事，独酌还独眠。 <br> 遥闻彭泽宰，高弄武城弦。形骸寄文墨，意气托神仙。 <br> 我有壶中要，题为物外篇。将以贻好道，道远莫致旃。 <br> 相思劳日夜，相望阻风烟。坐惜春华晚，徒令客思悬。 <br> 水去东南地，气凝西北天。关山悲蜀道，花鸟忆秦川。 <br> 天子何时问，公卿本亦怜。自哀还自乐，归薮复归田。 <br> 海屋银为栋，云车电作鞭。倘遇鸾将鹤，谁论貂与蝉。 <br> 莱洲频度浅，桃实几成圆。寄言飞凫舄，岁晏同联翩。",
  "poet": {
    "id": 744,
    "star": 0,
    "name": "卢照邻",
    "image": "http://img.gushiwen.org/authorImg/luzhaolin.jpg",
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。"
  },
  "tags": []
}