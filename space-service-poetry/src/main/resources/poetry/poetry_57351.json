{
  "id": 57351,
  "star": 2,
  "name": "水调歌头（寿武公望）",
  "dynasty": "宋代",
  "content": "韩国武中令，公望乃云孙。平生壮志，凛凛长剑倚天门。郁积胸中谋虑，慷慨尊前谈笑，袖手看风云。唾手功名事，诗句自朝昏。 <br> 况高怀，吾所敬，果难能。千金生产，一笑推尽与诸昆。所至才成辄去，不为区区芥蒂，此意有谁论。且举杯中酒，今日是生辰。",
  "poet": {
    "id": 1071,
    "star": 0,
    "name": "廖行之",
    "desc": "廖行之（1137～1189） ，字天民，号省斋，南宋衡州（今湖南省衡阳市）人。孝宗淳熙十一年（1184）进士，调岳州巴陵尉。未数月，以母老归养。告满，改授潭州宁乡主簿，未赴而卒，时淳熙十六年。品行端正，留心经济之学。遗著由其子谦编为《省斋文集》十卷，已佚。"
  },
  "tags": []
}