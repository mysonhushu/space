{
  "id": 16573,
  "star": 1,
  "name": "闰月定四时",
  "dynasty": "唐代",
  "content": "月闰随寒暑，畴人定职司。馀分将考日，积算自成时。 <br>律候行宜表，阴阳运不欺。气薰灰琯验，数扐卦辞推。 <br>六律文明序，三年理暗移。当知岁功立，唯是奉无私。",
  "poet": {
    "id": 1662,
    "star": 0,
    "name": "罗让",
    "desc": "字景宣，原籍会稽（今浙江绍兴），生于庐州（今安徽合肥）。以文学而有誉。举进士贤良方正皆高第。宪宗时，历迁江西观察使。工行书，贞元五年（七八九）庐群所撰唐襄州新学记为其所书。"
  },
  "tags": []
}