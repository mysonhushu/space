{
  "id": 66265,
  "star": 1,
  "name": "烛影摇红（盱江有怀）",
  "dynasty": "宋代",
  "content": "桃李墙头，向人都似他年意。舞丝千丈飏晴光，骀青春无际。花气薰然自醉。傍垂杨、行行缓辔。倦游无奈，回首云山，归期犹未。 <br> 玉锁楼空，鸟啼花外东风起。少年恩怨付波流，吟望朱阑倚。冉冉尘生客袂。对尊前、高情暂寄。洞天一笑，仙驭乘空，姑峰凝翠。",
  "poet": {
    "id": 1525,
    "star": 0,
    "name": "赵善扛",
    "desc": "赵善扛[约公元一一七四年前后在世]字文鼎，号解林居士。有人认为赵善扛里居及生卒年均不详，而中华诗词网介绍说：绍兴十一年（1141）生。曾守蕲州及处州。淳熙年间卒。赵善扛工诗词，所作颇多。花庵词选中录存他的词十四首。"
  },
  "tags": []
}