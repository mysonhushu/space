{
  "id": 3030,
  "star": 1,
  "name": "梁宣王挽词三首",
  "dynasty": "唐代",
  "content": "贵藩尧母族，外戚汉家亲。业重兴王际，功高复辟辰。 <br> 爱贤唯报国，乐善不防身。今日衣冠送，空伤置醴人。 <br> 金精何日闭，玉匣此时开。东望连吾子，南瞻近帝台。 <br> 地形龟食报，坟土燕衔来。可叹虞歌夕，纷纷骑吹回。 <br> 像设千年在，平生万事违。彩旌翻葆吹，圭翣奠灵衣。 <br> 垄日寒无影，郊云冻不飞。君王留此地，驷马欲何归。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}