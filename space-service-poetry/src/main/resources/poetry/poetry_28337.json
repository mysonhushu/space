{
  "id": 28337,
  "star": 4,
  "name": "郑秀才东归凭达家书",
  "dynasty": "唐代",
  "content": "欲寄家书少客过，闭门心远洞庭波。两岩花落夜风急， <br> 一径草荒春雨多。愁泛楚江吟浩渺，忆归吴岫梦嵯峨。 <br> 贫居不问应知处，溪上闲船系绿萝。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}