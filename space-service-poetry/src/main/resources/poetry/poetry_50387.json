{
  "id": 50387,
  "star": 1,
  "name": "幔卷帘",
  "dynasty": "宋代",
  "content": "绝羽沈鳞，埋花葬玉，杳杳悲前事。对一盏寒灯，数点流萤，悄悄画屏，巫山十二。蕣脸星眸，蕙情兰性，一旦成流水。便纵有、甘泉妙手、洪都方士何济。 <br> 香闺宝砌。临妆处，迤逦苔痕翠。更不忍看伊，绣残鸳侣，而今尚有，啼红粉渍。好梦不来，断云飞去，黯黯情无际。谩饮尽香醪，奈向愁肠消遣无计。",
  "poet": {
    "id": 617,
    "star": 0,
    "name": "李甲",
    "desc": "李甲，字景元，华亭（今上海松江）人。善画翎毛，兼工写竹。见《画继》卷三、《画史会要》卷二。《宋诗纪事补遗》中曾记述，李景元在元符（1098—1100）年间曾任武康县令；词存九首，见《乐府雅词》卷下。"
  },
  "tags": []
}