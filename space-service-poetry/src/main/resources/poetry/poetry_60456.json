{
  "id": 60456,
  "star": 1,
  "name": "渡江云（赋荷花）",
  "dynasty": "宋代",
  "content": "锦云香满镜，岸巾横笛，浮醉一舟轻。别愁萦短鬓，晚凉池阁，此地忽逢迎。柄圆＿绿，倚风流、还恁娉婷。凭画阑，嫣然输笑，无语寄心情。 <br> 盈盈。露华匀玉，日影酣红，记晚妆慵整。还暗惊、人间离合，羞对池萍。三年一觉西湖梦，又等闲、金井秋声。销魂久，夜深月冷风清。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}