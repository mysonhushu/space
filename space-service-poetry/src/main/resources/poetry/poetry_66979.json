{
  "id": 66979,
  "star": 1,
  "name": "乳燕飞（寿干官）",
  "dynasty": "宋代",
  "content": "风流八十，是人间妆点，孩儿眉额。再著三星添上面，又是一般奇特。且置零头，举将成数，算起君须识。从今十倍，恰当彭祖八百。 <br> 更把百倍添来，壮椿身世，又十头添撇。况迈非熊年纪在，管取方来勋业。子既生孙，孙还又子，堆几床牙笏。瑶池会宴，饱看几度桃实。",
  "poet": {
    "id": 0,
    "star": 0,
    "name": "刘克壮"
  },
  "tags": []
}