{
  "id": 30907,
  "star": 1,
  "name": "赠释疏言还道林寺诗",
  "dynasty": "唐代",
  "content": "湘川狺狺兮俗犷且佷，利杀业偷兮吏莫之驯。 <br> 繄释氏兮易暴使仁，释何在兮释在斯文， <br> 湘水滔滔兮四望何依，猿狖腾拏兮云树飞飞。 <br> 月沉浦兮烟暝山，樯席卷兮橹床闲。偃仰兮啸咏， <br> 鼓长江兮何时还。 <br> 湘川超忽兮落日啘啘，松覆秋亭兮兰被春苑。 <br> 上人去兮几千里，何日同游兮湘川水。",
  "poet": {
    "id": 0,
    "star": 0,
    "name": "李节"
  },
  "tags": []
}