{
  "id": 68842,
  "star": 1,
  "name": "壶中天（寿贺晓山五下九岁，四月十二日生，先年有横讼）",
  "dynasty": "宋代",
  "content": "人生有酒，得闲处、便合开怀随意。况对寿、龟仙鹤舞，犹直壶天一醉。蚕麦江村，梅霖院落，立夏明朝是。樽前回首，去年四月十二。 <br> 依旧洛里吟窝，华台书隐，心事无怀氏。偃鼠醯鸡空扰扰，海月天风谁寄。珠璧祯祥，斗牛光景，预可占斯世。先生出否，明年方六十岁。",
  "poet": {
    "id": 2076,
    "star": 0,
    "name": "朱元夫",
    "desc": "朱元夫，男，汉族，诗人，代表作《沁园春（从臾还亲）》"
  },
  "tags": []
}