{
  "id": 15731,
  "star": 1,
  "name": "送薛蔓应举",
  "dynasty": "唐代",
  "content": "四海重贡献，珠赆称至珍。圣朝开礼闱，所贵集嘉宾。 <br> 若生在世间，此路出常伦。一士登甲科，九族光彩新。 <br> 憧憧车马徒，争路长安尘。万目视高天，升者得苦辛。 <br> 况子当少年，丈人在咸秦。出门见宫阙，献赋侍朱轮。 <br> 有贤大国丰，无子一家贫。男儿富邦家，岂为荣其身。 <br> 煌煌文明代，俱幸生此辰。自顾非国风，难以合圣人。 <br> 子去东堂上，我归南涧滨。愿君勤作书，与我山中邻。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}