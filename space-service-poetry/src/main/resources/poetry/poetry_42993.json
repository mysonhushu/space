{
  "id": 42993,
  "star": 2,
  "name": "壁上诗二首",
  "dynasty": "唐代",
  "content": "余自来天台，凡经几万回。一身如云水，悠悠任去来。 <br> 逍遥绝无闹，忘机隆佛道。世途岐路心，众生多烦恼。 <br> 兀兀沈浪海，漂漂轮三界。可惜一灵物，无始被境埋。 <br> 电光瞥然起，生死纷尘埃。寒山特相访，拾得常往来。 <br> 论心话明月，太虚廓无碍。法界即无边，一法普遍该。 <br> 本来无一物，亦无尘可拂。若能了达此，不用坐兀兀。 ",
  "poet": {
    "id": 1772,
    "star": 0,
    "name": "丰干",
    "desc": "丰干，唐代高僧，又作封干，生卒年不详，约生活于公元七、八世纪，唐玄宗开元初前后在世。剪发齐眉，衣布袋，居天台山国清寺。"
  },
  "tags": []
}