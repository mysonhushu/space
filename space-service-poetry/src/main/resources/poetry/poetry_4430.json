{
  "id": 4430,
  "star": 1,
  "name": "奉和圣制送王晙巡边应制",
  "dynasty": "唐代",
  "content": "六月歌周雅，三边遣夏卿。欲施攻战法，先作简稽行。 <br> 礼乐知谋帅，春秋识用兵。一劳堪定国，万里即长城。 <br> 策有和戎利，威传破虏名。军前雨洒道，楼上月临营。 <br> 别藻瑶华降，同衣锦襮荣。关山由义近，戎马为恩轻。 <br> 丝竹路傍散，风云马上生。朝廷谓吉甫，邦国望君平。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}