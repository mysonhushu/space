{
  "id": 63131,
  "star": 1,
  "name": "西窗烛（雨霁江行自度）",
  "dynasty": "宋代",
  "content": "春江骤涨，晓陌微干，断云如梦相逐。料应怪我频来去，似千里迢遥，伤心极目。为楚腰、惯舞东风，芳草萋萋衬绿。 <br> 燕飞独。知是谁家箫声多事，吹咽寻常怨曲。仅教衿袖香泥涴，君不见、扬州三生杜牧。待泪华、暗落铜盘，甚夜西窗剪烛。",
  "poet": {
    "id": 3074,
    "star": 0,
    "name": "谭宣子",
    "desc": "谭宣子，宋朝词人，生卒年不详，字明之，号全阉。"
  },
  "tags": []
}