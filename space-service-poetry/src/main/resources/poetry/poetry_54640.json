{
  "id": 54640,
  "star": 2,
  "name": "行香子",
  "dynasty": "宋代",
  "content": "瘴气如云。暑气如焚。病轻时、也是十分。沈疴恼客，罪罟萦人。叹槛中猿，笼中鸟，辙中鳞。 <br> 休负文章，休说经纶。得生还、已早因循。菱花照影，筇竹随身。奈沈郎尫，潘郎老，阮郎贫。",
  "poet": {
    "id": 589,
    "star": 0,
    "name": "高登",
    "desc": "高登1104～1159) 字彦先,号东溪，漳浦县杜浔乡宅兜村人，南宋强项廉介的爱国者，词人，宣和间为太学生。绍兴二年(1132)进士。授富川主簿,迁古田县令。后以事忤秦桧,编管漳州。有《东溪集》、《东溪词》。"
  },
  "tags": []
}