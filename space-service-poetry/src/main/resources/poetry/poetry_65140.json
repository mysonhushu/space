{
  "id": 65140,
  "star": 1,
  "name": "梅花曲（以介父三诗度曲）",
  "dynasty": "宋代",
  "content": "汉宫中侍女，娇额半涂黄。盈盈粉色凌时，寒玉体、先透薄妆。好借月魂来，娉婷画烛旁。惟恐随、阳春好梦去，所思飞扬。宜向风亭把盏，酬孤艳，醉永夕何妨。雪径蕊、真凝密，降回舆、认暗香。不为藉我作和羹，肯放结子花狂。向上林，留此占年芳。",
  "poet": {
    "id": 2322,
    "star": 0,
    "name": "刘几",
    "image": "http://img.gushiwen.org/authorImg/liuji2.jpg",
    "desc": "刘几（一○○八～一○八八），字伯寿，号玉华庵主（《风月堂诗话》），洛阳（今属河南）人。仁宗朝进士（清雍正《河南通志》卷四五）。通判邠州，知宁州。英宗时为秦凤总管。神宗时以秘书监致仕，隐居嵩山玉华峰下。哲宗元祐三年卒，年八十。"
  },
  "tags": []
}