{
  "id": 67173,
  "star": 1,
  "name": "水调歌（湘阴簿新居）",
  "dynasty": "宋代",
  "content": "了却意中事，卜筑快幽情。雨帘云栋深窈，歌笑霭春生。青嶂碧溪门户，暖翠浮岚衿席，前日展湘屏。种竹看霜节，栽菊待秋英。 <br> 九世图，间居赋，丽人行。名碑古画，贴遍东阁与西亭。庭下森兰洁玉，天外骧龙舞凤，心迹喜双清。频瀹炊茶鼎，听我扣门声。",
  "poet": {
    "id": 0,
    "star": 0,
    "name": "徐宝之"
  },
  "tags": []
}