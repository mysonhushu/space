{
  "id": 55854,
  "star": 1,
  "name": "洞仙歌（七夕）",
  "dynasty": "宋代",
  "content": "金风玉露，正清秋初霁。天上星郎夜游戏。喜鹊儿、向织女报佳期，停机杼，草草便谐欢会。 <br> 情深悄无寤，云雨须臾，刚被鸡人早惊起。念岁岁年年，今夕之前，两下里、千山万水。到今夕、相逢又匆匆，愿地久天长，永无抛弃。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}