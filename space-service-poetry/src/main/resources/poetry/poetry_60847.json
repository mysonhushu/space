{
  "id": 60847,
  "star": 1,
  "name": "瑞鹤仙（寿赵右司）",
  "dynasty": "宋代",
  "content": "柳风双燕语。问有谁留人，岸花去橹。星辰快平步。俯圜扉草色，青青如许。儿童拥路。玉溪边、当年杜母。料从今、指点山川，总是绣衣行处。 <br> 回顾。东堂深窈，楚帖长春，竹尊清午。红云帝所。摇佩玉，更容与。把蓬莱一笑，几番清浅，绿野为花作谱。向花前、三叠琴心，看苍鹤舞。",
  "poet": {
    "id": 380,
    "star": 0,
    "name": "张辑",
    "desc": "张辑（生卒年不详）字宗瑞，鄱阳（今江西波阳）人。张辑有《沁园春》（今泽先生）词，自序云：“矛顷游庐山，爱之，归结屋马蹄山中，以庐山书堂为扁，包日庵作记，见称庐山道人，盖援涪翁山谷例。黄叔豹谓矛居鄱，不应舍近求远，为更多东泽。黄鲁庵诗帖往来，于东泽下加以诗仙二字。近与冯可迁遇于京师，又能节文，号矛东仙，自是诗盟遂以为定号。有词作《月上瓜洲·南徐多景楼作》等。"
  },
  "tags": []
}