{
  "id": 61285,
  "star": 1,
  "name": "贺新郎（追次玉林所赋溪楼燕集韵）",
  "dynasty": "宋代",
  "content": "二老交相访。正不妨、勃窣＿姗，舍车而杖。忆在蓉村新雨过，门外春流浩荡。中有个、列仙＿相。把酒论诗饶胜韵，更柳边、花底同心赏。临别句，几回唱。 <br> 忽传风驭来溪上。遣儿曹、策马郊迎，老怀欣畅。争讶金华佳父子，飞下蓬莱昆阆。有四士、追随仙仗。我爱君如何次道，便令人、直欲倾家酿。歌妙曲，郑声放。何充为刘＿所贵，每言见次道饮，令人欲倾家酿。言其能温克也。",
  "poet": {
    "id": 1742,
    "star": 0,
    "name": "冯取洽",
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。"
  },
  "tags": []
}