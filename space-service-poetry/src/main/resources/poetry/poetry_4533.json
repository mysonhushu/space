{
  "id": 4533,
  "star": 1,
  "name": "奉和圣制送张尚书巡边",
  "dynasty": "唐代",
  "content": "南庭胡运尽，北斗将星飞。旗鼓临沙漠，旌旄出洛畿。 <br> 关山绕玉塞，烽火映金微。屡献帷谋策，频承庙胜威。 <br> 躞蹀临河骑，逶迤度陇旂。地脉平千古，天声振九围。 <br> 车马生边气，戈鋋驻落晖。夏近蓬犹转，秋深草木腓。 <br> 饯送纡天什，恩荣赐御衣。伫勒燕然颂，鸣驺计日归。",
  "poet": {
    "id": 3075,
    "star": 0,
    "name": "崔泰之",
    "desc": "崔泰之，唐朝人，清河东武人。以职方郎中兼右史事预诛二张。开元中，封清河郡公，官工部尚书。追赠荆州大都督。"
  },
  "tags": []
}