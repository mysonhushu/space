{
  "id": 56863,
  "star": 2,
  "name": "夜合花",
  "dynasty": "宋代",
  "content": "雨过凉生，风来香远，柳塘池馆清幽。圆荷万柄，芙蓉困倚轻柔。暮霞映，日初收。更满意、绿密红稠。是牵情处，低回照影，特地娇羞。 <br> 惆怅好景难酬。慰家山梦绕，十顷新秋。庭空吏散，依然兴在沧洲。未容短棹轻舟。谩赢得、终日迟留。笑空归去，篮舆路转，月上西楼。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}