{
  "id": 46126,
  "star": 1,
  "name": "凤凰台怪和歌四首",
  "dynasty": "唐代",
  "content": "深闺闲锁难成梦，那得同衾共绣床。 <br> 一自与郎江上别，霜天更自觉宵长。 <br> 愁听黄莺唤友声，空闺曙色梦初成。 <br> 窗间总有花笺纸，难寄妾心字字明。 <br> 寂静璇闺度岁年，并头莲叶又如钱。 <br> 愁人独处那堪此，安得君来独枕眠。 <br> 卧病匡床香屡添，夜深犹有一丝烟。 <br> 怀君无计能成梦，更恨砧声到枕边。 ",
  "poet": {
    "id": 0,
    "star": 0,
    "name": "佚名"
  },
  "tags": []
}