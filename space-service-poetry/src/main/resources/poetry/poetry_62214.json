{
  "id": 62214,
  "star": 1,
  "name": "水龙吟（癸卯元夕）",
  "dynasty": "宋代",
  "content": "澹云笼月微黄，柳丝浅色东风紧。夜寒旧事，春期新恨，眉山碧远。尘陌飘香，绣帘垂户，趁时妆面。钿车催去急，珠囊袖冷，愁如海、情一线。 <br> 犹记初来吴苑。未清霜、飞惊双鬓。嬉游是处，风光无际，舞匆歌茜。陈迹征衫，老容华镜，欢悰都尽。向残灯梦短，梅花晓角，为谁吟怨。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}