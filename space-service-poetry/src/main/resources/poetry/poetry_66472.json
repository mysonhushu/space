{
  "id": 66472,
  "star": 1,
  "name": "满江红（寿留守正·月初三）",
  "dynasty": "宋代",
  "content": "凤历更端，才信宿、年华方好。深院宇、祥风飘荡，瑞烟缭绕。闻道君侯当诞日，欢声解压春寒峭。更九衢、烟火近元宵，闻嬉笑。<br> 人正在，蓬莱岛。烧绛蜡，斟清醥。听清歌丰曲，一声云杪。奠枕江淮无一事，留都宫殿千门晓。看赐环、千岁侍君王，人难老。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}