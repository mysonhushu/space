{
  "id": 46953,
  "star": 1,
  "name": "看牡丹二首",
  "dynasty": "唐代",
  "content": "莫将红粉比秾华，红粉那堪比此花。隔院闻香谁不惜， <br> 出栏呈艳自应夸。北方有态须倾国，西子能言亦丧家。 <br> 输我一枝和晓露，真珠帘外向人斜。 <br> 看花长到牡丹月，万事全忘自不知。风促乍开方可惜， <br> 雨淋将谢可堪悲。闲年对坐浑成偶，醉后抛眠恐负伊。 <br> 也拟便休还改过，迢迢争奈一年期。",
  "poet": {
    "id": 1885,
    "star": 0,
    "name": "孙鲂",
    "desc": "孙鲂（940年前后在世），字伯鱼，江西乐安（全唐诗作南昌）人，为五代南唐著名诗人。"
  },
  "tags": []
}