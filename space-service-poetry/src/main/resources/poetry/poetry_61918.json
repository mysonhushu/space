{
  "id": 61918,
  "star": 2,
  "name": "沁园春（送乔宾王）",
  "dynasty": "宋代",
  "content": "二十年前，黄州竹楼，共酬好春。记淮＿江表，群贤毕集，清明上巳，二美相并。一枕黄粱，满头白发，屈指旧游能几人。堪嗟处，怅光阴易老，犹困西尘。 <br> 今朝又值良辰。空想像、长安天气新。问兰亭癸丑，雪堂壬戌，倏成畴昔，将似来今。觞泛流泉，茗烹新火，领略韶华聊啸吟。鹦洲去，有故人相问，为语归音。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}