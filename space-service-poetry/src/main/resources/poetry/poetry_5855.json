{
  "id": 5855,
  "star": 3,
  "name": "渡汉江（一作戴叔伦诗，题作江行）",
  "dynasty": "唐代",
  "content": "漾舟汉江上，挂席候风生。临泛何容与，爱此江水清。 <br> 芦洲隐遥嶂，露日映孤城。自顾疏野性，难忘鸥鸟情。 <br> 聊复与时顾，暂欲解尘缨。跋涉非吾愿，虚怀浩已盈。",
  "poet": {
    "id": 90,
    "star": 0,
    "name": "丘为",
    "image": "http://img.gushiwen.org/authorImg/qiuwei.jpg",
    "desc": "丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。"
  },
  "tags": []
}