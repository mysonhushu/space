{
  "id": 30483,
  "star": 1,
  "name": "下第后春日长安寓居三首",
  "dynasty": "唐代",
  "content": "一榜尽精选，此身犹陆沉。自无功谠分，敢抱怨尤心。 <br> 暖陌开花气，春居闭日阴。相知岂不有，知浅未知深。 <br> 暂屈固何恨，所忧无此时。隔年空仰望，临日又参差。 <br> 劳力且成病，壮心能不衰。犹将琢磨意，更欲候宗师。 <br> 关东归不得，岂是爱他乡。草碧馀花落，春闲白日长。 <br> 全家期圣泽，半路敢农桑。独立应无侣，浮生欲自伤。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}