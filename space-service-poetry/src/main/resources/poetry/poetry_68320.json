{
  "id": 68320,
  "star": 1,
  "name": "夜飞鹊（荷花）",
  "dynasty": "宋代",
  "content": "霓裳按歌地，凉影参差。还是佩解江湄。沧波正洗袜尘恨，流霞空沁铢衣。盈盈半输笑，向朱阑凝伫，欲诉心期。碧筒唤酒，恐娇娥、来下瑶池。 <br> 未许西风吹断，环步障千重，镇护金猊。落晚文禽点镜，分香窃翠，却念幽羁。彩云惊散，暗伤情、不似芳时。待清歌招些，怜心问的，水杳舟移。",
  "poet": {
    "id": 0,
    "star": 0,
    "name": "张艾"
  },
  "tags": []
}