{
  "id": 33596,
  "star": 1,
  "name": "奉和袭美太湖诗二十首。销夏湾",
  "dynasty": "唐代",
  "content": "霞岛焰难泊，云峰奇未收。萧条千里湾，独自清如秋。 <br> 古岸过新雨，高萝荫横流。遥风吹蒹葭，折处鸣飕飕。 <br> 昔予守圭窦，过于回禄囚。日为籧筁徒，分作祗裯雠。 <br> 愿狎寒水怪，不封朱毂侯。岂知烟浪涯，坐可思重裘。 <br> 健若数尺鲤，泛然双白鸥。不识号火井，孰问名焦丘。 <br> 我真鱼鸟家，尽室营扁舟。遗名复避世，消夏还消忧。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}