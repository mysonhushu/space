{
  "id": 59543,
  "star": 1,
  "name": "满江红（次贾子济韵）",
  "dynasty": "宋代",
  "content": "节物匆匆，又还见、浓春入眼。那更是、晓风初扇，宿云都卷。蝶舞已便花蕊乱，燕归仍惬香泥暖。又何须、女手学春工，并刀翦。 <br> 欢乐事，郊＿遍。游赏处，轮蹄远。听谁家弦管，日开华宴。有客＿毫多丽句，惭予拆袜无长线。问新来、诗酒顿然疏，怎消遣。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}