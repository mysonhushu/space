{
  "id": 62131,
  "star": 1,
  "name": "花心动",
  "dynasty": "宋代",
  "content": "絮随风不拘管，飞入洞房人不知。画堂绣幕垂朱户，玉炉销尽沈香炷。半褰斗帐曲屏山，尽日梁间双燕语。美人睡起敛翠眉，强临鸾鉴不胜衣。门外秋千一笑发，马上行人肠断归。”近日风雅遗音多谱前贤名作，因效颦云 <br> 庭院深深，正花飞零乱，蝶懒蜂稀。柳絮狂踪，轻入房栊，悄悄可有人知。画堂镇日闲晴昼，金炉冷、绣幕低垂。梁间燕，双双并翅，对舞高低。 <br> 兰幌玉人睡起，情脉脉、无言暗敛双眉。斗帐半褰，六曲屏山，憔悴似不胜衣。一声笑语谁家女，秋千映、红粉墙西。断肠处，行人马上醉归。",
  "poet": {
    "id": 1766,
    "star": 0,
    "name": "赵孟坚",
    "image": "http://img.gushiwen.org/authorImg/zhaomengjian.jpg",
    "desc": "中国南宋画家。生于庆元五年（1199），卒于景定五年（1264），一说卒于咸淳三年（1267）。字子固，号彝斋；宋宗室，为宋太祖十一世孙，汉族，海盐广陈（今嘉兴平湖广陈）人。曾任湖州掾、转运司幕、诸暨知县、提辖左帑。工诗善文，家富收藏，擅梅、兰、竹、石，尤精白描水仙；其画多用水墨，用笔劲利流畅，淡墨微染，风格秀雅，深得文人推崇。有书法墨迹《自书诗卷》，绘画《墨兰图》、《墨水仙图》、《岁寒三友图》等传世，著《彝斋文编》4卷。"
  },
  "tags": []
}