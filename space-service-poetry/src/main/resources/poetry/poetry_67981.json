{
  "id": 67981,
  "star": 1,
  "name": "满庭芳",
  "dynasty": "宋代",
  "content": "偃屋霜清，棱层烟碧，玲珑移在人间。山光林色，常伴主人闲。元有仙风道骨，无心趁、玉简朝班。归来赋，不因五斗，谈笑挂衣冠。 <br> 尤难。谁不羡，商山橘乐，湄水渔竿。引相君王子，助发幽欢。满泛寿觞多祝，南溟共、北海波澜。君知否，庙堂有意，相与问寒岩。",
  "poet": {
    "id": 0,
    "star": 0,
    "name": "丁无悔"
  },
  "tags": []
}