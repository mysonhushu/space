{
  "id": 67013,
  "star": 2,
  "name": "水调歌头（同黄主簿登清风峡刘魁读书岩赋水调歌头调）",
  "dynasty": "宋代",
  "content": "解变西昆体，一赋冠群英。清风峡畔，至今堂已读书名。富贵轻于尘土，孝义高于山岳，惜不大其成。陵谷纵迁改，草木亦光荣。 <br> 与仇香，穿阮屐，试同登。石龛虽窄，可容一几短檠灯。千仞苍崖如削，四面翠屏不断，云雾镇长生。最爱岩前水，犹作诵弦声。",
  "poet": {
    "id": 2178,
    "star": 0,
    "name": "刘克逊",
    "desc": "刘克逊（一一八九～一二四六），字无竞，莆田（今属福建）人。克庄弟。以父荫补承务郎。宁宗嘉定间知古田县（清乾隆《古田县志》卷五）。累迁知邵武军。理宗嘉熙间知潮州（清乾隆《潮州府志》卷三一）。淳祐五年（一二四五）知泉州（清乾隆《泉州府志》卷二六）。六年卒，年五十八。事见《后村大全集》卷一五三《工部弟墓志铭》。"
  },
  "tags": []
}