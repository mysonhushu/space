{
  "id": 70497,
  "star": 2,
  "name": "【双调】清江引_梦回昼长帘",
  "dynasty": "元代",
  "content": "梦回昼长帘半卷，门掩茶蘼院。蛛丝挂柳棉，燕嘴粘花片，啼莺一声春去远。高歌一壶新酿酒，睡足蜂衙后。云深鹤梦寒，石老松花疾。不如五株门外柳。春归牡丹花下土，唱彻莺啼序。戴胜雨余桑，谢豹烟中树，人困昼长深院宇。恩情已随纨扇歇，攒到愁时节。梧桐一叶秋，砧杵千家月，多的是几声儿檐外铁。",
  "poet": {
    "id": 2889,
    "star": 0,
    "name": "钱霖",
    "desc": "钱霖约公元一三一七年前后在世，字子云，后为道士，更名抱素，号素庵，松江人。生卒年均不详，约元仁宗延佑中前后在世。生平事迹亦无考。善作散曲，有醉边余兴，以“语极工巧”见称。又曾类辑名公所作，名曰江湖清思集，（均录鬼簿）并传于世。博学，工文章，不为世用，遂为黄冠，更名抱素，号素庵。初营庵于松江东郭，建二斋曰“封云”、“可月”。后迁居湖州（今属浙江省）。晚居嘉兴（今属浙江省），筑室于鸳湖之上，名曰“藏六窝”，自号泰窝道人。著有词集《渔樵谱》，杨维桢序之，称有寄闲父子之风。编有散曲集《江湖清思集》，著有《醉边余兴》。"
  },
  "tags": []
}