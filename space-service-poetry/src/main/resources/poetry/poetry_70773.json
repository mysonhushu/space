{
  "id": 70773,
  "star": 2,
  "name": "齐天乐·吴山望隔江霁雪",
  "dynasty": "清代",
  "content": "瘦筇如唤登临去，江平雪晴风小。<br>湿锚楼台，酿寒城阙，不见春红吹到。<br>徽茫越峤，但半冱云根，半销沙草。<br>为问鸥边，而今可有晋时棹？<br> 清愁几番自遣，故人稀笑语，相忆多少！<br>寂寂寥寥，朝朝暮暮，吟得梅花俱恼。<br>将花插帽，向第一峰头倚空长啸。<br>忽展斜阳，玉龙天际绕。",
  "poet": {
    "id": 763,
    "star": 0,
    "name": "厉鹗",
    "desc": "厉鹗（1692-1752），字太鸿，又字雄飞，号樊榭、南湖花隐等，钱塘（今浙江杭州）人，清代文学家，浙西词派中坚人物。康熙五十九年举人，屡试进士不第。家贫，性孤峭。乾隆初举鸿博，报罢。性耽闻静，爱山水，尤工诗馀，擅南宋诸家之胜。著有《宋诗纪事》、《樊榭山房集》等。"
  },
  "tags": []
}