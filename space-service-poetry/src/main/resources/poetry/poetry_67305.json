{
  "id": 67305,
  "star": 1,
  "name": "水龙吟（次清真梨花韵）",
  "dynasty": "宋代",
  "content": "素娥洗尽繁妆，夜深步月秋千地。轻腮晕玉，柔肌笼粉，缁尘敛避。霁雪留香，晓云同梦，昭阳宫闭。怅仙园路杳，曲栏人寂，疏雨湿、盈盈泪。 <br> 未放游峰叶底。怕春归、不禁狂吹。象床困倚，冰魂微醒，莺声唤起。愁对黄昏，恨催寒食，满襟离思。想千红过尽，一枝独冷，把梅花比。",
  "poet": {
    "id": 0,
    "star": 0,
    "name": "楼夫"
  },
  "tags": []
}