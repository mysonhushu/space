{
  "id": 59500,
  "star": 1,
  "name": "鹧鸪天（戊辰七夕）",
  "dynasty": "宋代",
  "content": "令节标名自古闻。今宵银汉耿无云。难寻海上乘槎客，空诵河东乞巧文。 <br> 罗异果，炷名熏。纫针捻线漫纷纷。蓬莱底事回车处，暗想当年钿合分。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}