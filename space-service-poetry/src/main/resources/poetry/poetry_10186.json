{
  "id": 10186,
  "star": 1,
  "name": "涟上别王秀才",
  "dynasty": "唐代",
  "content": "飘飖经远道，客思满穷秋。浩荡对长涟，君行殊未休。 <br> 崎岖山海侧，想像无前俦。何意照乘珠，忽然欲暗投。 <br> 东路方箫条，楚歌复悲愁。暮帆使人感，去鸟兼离忧。 <br> 行矣当自爱，壮年莫悠悠。余亦从此辞，异乡难久留。 <br> 赠言岂终极，慎勿滞沧洲。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}