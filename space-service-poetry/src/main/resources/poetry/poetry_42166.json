{
  "id": 42166,
  "star": 1,
  "name": "古兴二首",
  "dynasty": "唐代",
  "content": "蔓草自细微，女萝始夭夭。夤缘至百尺，荣耀非一朝。 <br> 敷色高碧岭，流芳薄丹霄。如何摧秀木，正为馀波漂。 <br> 茎叶落岩迹，英蕤从风飙。洪柯不足恃，况乃托陵苕。 <br> 长安富豪右，信是天下枢。戚里笙歌发，禁门冠盖趋。 <br> 攀云无丑士，唾地尽成珠。日晏下双阙，烟花乱九衢。 <br> 恩荣在片言，零落亦须臾。何意还自及，曲池今已芜。",
  "poet": {
    "id": 2083,
    "star": 0,
    "name": "沈徽",
    "desc": "沈徽，唐诗人。苏州人，一说吴兴武康（今浙江德清）人。温庭筠甥。曾任偃师县尉。徽以儒学著名，亦善诗。所作《古兴》诗二首，颇能以比兴手法，寓讥时刺世之意。《全唐书》收录其诗二首。"
  },
  "tags": []
}