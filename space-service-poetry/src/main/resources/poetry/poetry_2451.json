{
  "id": 2451,
  "star": 1,
  "name": "同潘屯田冬日早朝",
  "dynasty": "唐代",
  "content": "假寐怀古人，夙兴瞻晓月。通晨禁门启，冠盖趋朝谒。 <br> 霜霭清九衢，霞光照双阙。纷纶文物纪，焕烂声明发。 <br> 腰剑动陆离，鸣玉和清越。",
  "poet": {
    "id": 1298,
    "star": 0,
    "name": "张文琮",
    "desc": "字不详，贝州武城人。生卒年均不详，约唐太宗贞观十四年（公元六四〇年）前后在世。好自书写，笔不释手。贞观中，为治书侍御史。永徽初，献文皇帝颂，优制襃美。拜户部侍郎神龙中，累迁工部尚书，兼修国史。韦后临朝，诏同中书门下三品。旬日，出为绛州刺史。累封平原郡公，卒。文琮著有文集二十卷，（新唐书志及旧唐书本传）行于世。"
  },
  "tags": []
}