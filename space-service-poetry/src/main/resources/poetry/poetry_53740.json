{
  "id": 53740,
  "star": 1,
  "name": "满江红",
  "dynasty": "宋代",
  "content": "笑语移时，风影乱、半帘寒日。鲜明是、晚来妆饰。共说西园携手处，小桥深竹连苔色。到如今、梧叶染清霜，封行迹。 <br> 春未透，梅先拆。人纵健，时难得。想明年虚过，上元寒食。数著佳期愁入眼，雨珠零乱梨花湿。任翠鬟、欹侧背斜阳，鸣瑶瑟。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}