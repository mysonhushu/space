{
  "id": 4260,
  "star": 1,
  "name": "赠赵公",
  "dynasty": "唐代",
  "content": "湘东股肱守，心与帝乡期。舟楫中途蹇，风波复来思。 <br> 嘉我常联翼，金貂侍玉墀。迹参前马圣，名缀鬻熊师。 <br> 寒暑一何速，山川远间之。宁知洞庭上，独得平生时。 <br> 精意微绝简，从权讨妙棋。林壑为予请，纷霭发华滋。 <br> 流赏忽已散，惊帆杳难追。送君在南浦，侘傺投此词。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}