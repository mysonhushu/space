{
  "id": 41483,
  "star": 1,
  "name": "题黄居寀秋山图",
  "dynasty": "唐代",
  "content": "天与黄筌艺奇绝，笔精回感重瞳悦。运思潜通造化工， <br> 挥毫定得神仙诀。秋来奉诏写秋山，写在轻绡数幅间。 <br> 高低向背无遗势，重峦叠嶂何孱颜。目想心存妙尤极， <br> 研巧核能状不得。珍禽异兽皆自驯，奇花怪木非因植。 <br> 崎岖石磴绝游踪，薄雾冥冥藏半峰。娑萝掩映迷仙洞， <br> 薜荔累垂缴古松。月槛参桥□，僧老坐支筇。 <br> 屈原江上婵娟竹，陶潜篱下芳菲菊。良宵只恐鹧鸪啼， <br> 晴波但见鸳鸯浴。暮烟幂幂锁村坞，一叶扁舟横野渡。 <br> 飒飒白蘋欲起风，黯黯红蕉犹带雨。曲沼芙蓉香馥郁， <br> 长汀芦荻花y1wL.雁过孤峰帖远青，鹿傍小溪饮残绿。 <br> 秋山秀兮秋江静，江光山色相辉映。雪迸飞泉溅钓矶， <br> 云分落叶拥樵径。张璪松石徒称奇，边鸾花鸟何足窥。 <br> 白旻鹰逞凌风势，薛稷鹤夸警露姿。方原画山空巉岩， <br> 峭壁枯槎人见嫌。孙位画水多汹涌，惊湍怒涛人见恐。 <br> 若教对此定妍媸，必定伏膺怀愧悚。再三展向冕旒侧。 <br> 便是移山回涧力。大李小李灭声华，献之恺之无颜色。 <br> 仿佛垂纶渭水滨，吾皇睹之思良臣。依稀荷锸傅岩野， <br> 吾皇睹之求贤者。从兹仄展复悬旌，宵衣旰食安天下。 <br> 才当老人星应候，愿与南山俱献寿。微臣稽首贡长歌， <br> 丹青景化同天和。",
  "poet": {
    "id": 2528,
    "star": 0,
    "name": "徐光溥",
    "desc": "生卒年不详。溥，一作浦。蜀(今四川)人。初仕后蜀高祖孟知祥为观察判官。长兴初，曾上疏请孟知祥行墨制。明德元年(934)，擢为翰林学士。后主时，兼兵部侍郎。广政十一年(948)，拜中书侍郎、兼礼部尚书，与李昊并同平章事。为李昊等所疾，每议事，辄熟睡避之，时号“睡相”。同年因以艳词挑前蜀安康长公主，罢相守本官。生平见《蜀梼杌》卷下、《资治通鉴》卷二八八、《十国春秋》本传。光溥有辩才，博学善诗歌。《全唐诗》存诗2首，《全唐诗续拾》补缺1首。"
  },
  "tags": []
}