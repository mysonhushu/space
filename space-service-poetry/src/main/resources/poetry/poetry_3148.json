{
  "id": 3148,
  "star": 6,
  "name": "上元夜六首（一作夜游诗）",
  "dynasty": "唐代",
  "content": "玉漏银壶且莫催，铁关金锁彻明开。 <br> 谁家见月能闲坐，何处闻灯不看来。 <br> 神灯佛火百轮张，刻像图形七宝装。 <br> 影里如闻金口说，空中似散玉毫光。 <br> 今年春色胜常年，此夜风光最可怜。 <br> 鳷鹊楼前新月满，凤凰台上宝灯燃。 <br> 金勒银鞍控紫骝，玉轮珠幰驾青牛。 <br> 骖驔始散东城曲，倏忽还来南陌头。 <br> 公子王孙意气骄，不论相识也相邀。 <br> 最怜长袖风前弱，更赏新弦暗里调。 <br> 星移汉转月将微，露洒烟飘灯渐稀。 <br> 犹惜路傍歌舞处，踌蹰相顾不能归。",
  "poet": {
    "id": 631,
    "star": 0,
    "name": "崔液",
    "desc": "崔液，定州安喜（今河北定县）人。字润甫，乳名海子。生年不详，约卒于唐玄宗先天二年（713）。唐代状元。及第时间无考。约在先天元年（712）以前某年。"
  },
  "tags": []
}