{
  "id": 2463,
  "star": 1,
  "name": "八咏应制二首",
  "dynasty": "唐代",
  "content": "启重帷，重帷照文杏。翡翠藻轻花，流苏媚浮影。 <br> 瑶笙燕始归，金堂露初晞。风随少女至，虹共美人归。 <br> 罗荐已擘鸳鸯被，绮衣复有蒲萄带。残红艳粉映帘中， <br> 戏蝶流莺聚窗外。洛滨春雪回，巫峡暮云来。 <br> 雪花飘玉辇，云光上璧台。共待新妆出，清歌送落梅。 <br> 入丛台，丛台裛春露。滴沥间深红，参差散轻素。 <br> 妆蝶惊复聚，黄鹂飞且顾。攀折殊未已，复值惊飞起。 <br> 送影舞衫前，飘香歌扇里。望望惜春晖，行行犹未归。 <br> 暂得佳游趣，更愁花鸟稀。 <br> 且学鸟声调凤管，方移花影入鸳机。",
  "poet": {
    "id": 275,
    "star": 0,
    "name": "上官仪",
    "image": "http://img.gushiwen.org/authorImg/shangguanyi.jpg",
    "desc": "上官仪（约608～665年1月4日）字游韶，陕州陕县（今河南三门峡陕县）人，生于江都。贞观初，擢进士第，召授弘文馆直学士，迁秘书郎。唐高宗时供职门下省，颇受唐高宗和武则天的赏识。龙朔二年（662年），成为宰相。后来高宗不满武后跋扈，上官仪向高宗建议废后，高宗亦以为然，由上官仪草诏。武后涕泣陈请，事遂中缀，自此武后深恶上官仪。麟德元年（664年），上官仪被诛，家产和人口被抄没，其一子上官庭芝也同时被诛杀。中宗即位后，因上官庭芝女上官婉儿为昭容，对上官仪父子有所追赠，绣像凌烟阁，追封为楚国公。"
  },
  "tags": []
}