{
  "id": 61364,
  "star": 1,
  "name": "青玉案（荷花，赣州巢龟亭为曾提管赋）",
  "dynasty": "宋代",
  "content": "水亭横枕荷花浦。觉水面、香来去。亭上佳人云态度。天然娇韵，十分撋就，唱尽黄金缕。 <br> 耳边低道清无暑。我欲卿卿卿且住。自笑风情衰几许。一床明月，五更残梦，不到阳台路。",
  "poet": {
    "id": 502,
    "star": 0,
    "name": "赵以夫",
    "desc": "赵以夫（一一八九～一二五六），字用父，号虚斋。居长乐（今属福建）。宁宗嘉定十年（一二一七）进士。知监利县。理宗端平初知漳州。嘉熙初以枢密都丞旨兼国史院编修官（《南宋馆阁续录》卷九）。二年，知庆元府兼沿海制置副使，四年，复除枢密都承旨（《宝庆四明志》卷一）淳祐五年（一二四五），出知建康府，七年，知平江府（《南宋制抚年表》卷上）。以资政殿学士致仕。宝祐四年卒，年六十八。事见《后村大全集》卷一四二《虚斋资政赵公神道碑》。"
  },
  "tags": []
}