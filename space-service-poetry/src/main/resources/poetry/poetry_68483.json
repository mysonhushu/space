{
  "id": 68483,
  "star": 1,
  "name": "疏影",
  "dynasty": "宋代",
  "content": "余赏其言，为赋 <br> 寒泉溅雪，有环佩隐隐，飞度霜月。易水风寒，壮士悲歌，关山万里离别。杨花浩荡晴空转，又化作、云鸿霜鹘。耿石壕，夜久无言寂历，如闻幽咽。云谷山人老矣，江空又岁晚，相对愁绝。玉立长身，自是胎仙，舞我黄庭三叠。人间只惯丁当字，妙处在、一声清拙。待明朝、试拂菱花，老我一簪华发。",
  "poet": {
    "id": 2355,
    "star": 0,
    "name": "赵文",
    "image": "http://img.gushiwen.org/authorImg/zhaowen.jpg",
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。"
  },
  "tags": []
}