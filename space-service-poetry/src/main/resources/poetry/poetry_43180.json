{
  "id": 43180,
  "star": 1,
  "name": "游山寺",
  "dynasty": "唐代",
  "content": "千峰路盘尽，林寺昔何名。步步入山影，房房闻水声。 <br> 多年人迹断，残照石阴清。自可求居止，安闲过此生。",
  "poet": {
    "id": 2427,
    "star": 0,
    "name": "无可",
    "desc": "无可，唐代诗僧，俗姓贾，范阳（今河北涿州）人，贾岛从弟。少年时出家为僧，尝与贾岛同居青龙寺，后云游越州、湖湘、庐山等地。大和年间，为白阁寺僧。与姚合过往甚密，酬唱至多。又与张籍、马戴等人友善。无可攻诗，多五言，与贾岛、周贺齐名。亦以能书名，效柳公权体。"
  },
  "tags": []
}