{
  "id": 25342,
  "star": 1,
  "name": "忆山中",
  "dynasty": "唐代",
  "content": "长吟重悒然，为忆山中年。清瑟泛遥夜，乱花随暮烟。 <br> 珠林馀露气，乳窦滴香泉。迹远尘埃外，花开绮藻前。 <br> 岩罗云貌逸，竹抱水容妍。蕙磴飞英绕，萍潭片影悬。 <br> 林藏诸曲胜，台擅一峰偏。会可标真寄，焚香对石筵。",
  "poet": {
    "id": 2707,
    "star": 0,
    "name": "陈去疾",
    "desc": "陈去疾（约公元835年前后在世）字文医，[唐]侯官人。生卒年均不详，约唐文宗太和末前后在世。元和十四年，（公元819年）举进士及第。历官邕管副使。去疾所作诗，今存十三首。（见《全唐诗》）"
  },
  "tags": []
}