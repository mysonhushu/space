{
  "id": 68943,
  "star": 2,
  "name": "八声甘州",
  "dynasty": "宋代",
  "content": "客星堂下水，碧浮空、烟树几重重。想故人当日，论情蓬藋，际会云龙。底事泥涂轩冕，不肯作三公。千仞钓江浒，此意谁同。 <br> 应笑赤松黄石，效痴儿成事，犹自言功。怎知他箕颍，袖手独舂容。幸风月、有人料理，自家山叟与溪翁。鸣榔晚，一声长啸，相送冥鸿。",
  "poet": {
    "id": 0,
    "star": 0,
    "name": "林实之"
  },
  "tags": []
}