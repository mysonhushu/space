{
  "id": 69674,
  "star": 1,
  "name": "【大石调】初生月儿",
  "dynasty": "元代",
  "content": "初生月儿悬太虚，恰似嫦娥鬓上梳，冰轮未满羡叹处。漫长吁，离恨苦，冷<br>清清凤只鸾孤。<br>　　初生月儿一半弯，那一半团圆直恁难，雕鞍去后何日还？捱更阑，淹泪眼，<br>虚檐外凭损阑干。<br>　　初生月儿明处少，又被浮云遮蔽了，香消烛灭人静悄。夜迢迢，难睡着，窗<br>儿外雨打芭蕉。<br>　　初生月儿一似弓，梦里相逢恩爱同，觉来时锦被一半空。去无踪，难再逢，<br>窗儿外烛影摇红。",
  "poet": {
    "id": 0,
    "star": 0,
    "name": "未知作者"
  },
  "tags": []
}