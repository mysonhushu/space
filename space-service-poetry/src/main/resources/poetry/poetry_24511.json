{
  "id": 24511,
  "star": 1,
  "name": "咏欧阳行周事",
  "dynasty": "唐代",
  "content": "有客西北逐，驱马次太原。太原有佳人，神艳照行云。 <br> 座上转横波，流光注夫君。夫君意荡漾，即日相交欢。 <br> 定情非一词，结念誓青山。生死不变易，中诚无间言。 <br> 此为太学徒，彼属北府官。中夜欲相从，严城限军门。 <br> 白日欲同居，君畏仁人闻。忽如陇头水，坐作东西分。 <br> 惊离肠千结，滴泪眼双昏。本达京师回，贺期相追攀。 <br> 宿约始乖阻，彼忧已缠绵。高髻若黄鹂，危鬓如玉蝉。 <br> 纤手自整理，剪刀断其根。柔情托侍儿，为我遗所欢。 <br> 所欢使者来，侍儿因复前。抆泪取遗寄，深诚祈为传。 <br> 封来赠君子，愿言慰穷泉。使者回复命，迟迟蓄悲酸。 <br> 詹生喜言旋，倒履走迎门。长跪听未毕，惊伤涕涟涟。 <br> 不饮亦不食，哀心百千端。襟情一夕空，精爽旦日残。 <br> 哀哉浩然气，溃散归化元。短生虽别离，长夜无阻难。 <br> 双魂终会合，两剑遂蜿蜒。丈夫早通脱，巧笑安能干。 <br> 防身本苦节，一去何由还。后生莫沈迷，沈迷丧其真。",
  "poet": {
    "id": 1558,
    "star": 0,
    "name": "孟简",
    "image": "http://img.gushiwen.org/authorImg/mengjian.jpg",
    "desc": "孟简（?-823）字几道，唐朝大臣，德州平昌（今山东德平）人。孟诜之孙，著名水利专家。祖籍汝州梁县，后寓居吴中，为吴中人所称美(李观《贻先辈孟简书》)。举进士宏辞连中。元和中，官至太子宾客，分司东都。尤工诗，善行书，元和十一年（816）书梁庚层吾撰唐经禹庙诗，见《唐书本传·金石录》。画像取自1928年修《江苏毘陵孟氏宗谱》"
  },
  "tags": []
}