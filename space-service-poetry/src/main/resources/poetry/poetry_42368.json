{
  "id": 42368,
  "star": 1,
  "name": "明月湖醉后蔷薇花歌",
  "dynasty": "唐代",
  "content": "万朵当轩红灼灼，晚阴照水尘不著。西施醉后情不禁， <br> 侍儿扶下蕊珠阁。柔条嫩蕊轻wV鳃，一低一昂合又开。 <br> 深红浅绿状不得，日斜池畔香风来。红能柔，绿能软， <br> 浓淡参差相宛转。舞蝶双双谁唤来，轻绡片片何人剪。 <br> 白发使君思帝乡，驱妻领女游花傍。持杯忆著曲江事， <br> 千花万叶垂宫墙。复有同心初上第，日暮华筵移水际。 <br> 笙歌日日徵教坊，倾国名倡尽佳丽。我曾此处同诸生， <br> 飞盂落盏纷纵横。将欲得到上天路，刚向直道中行去。 <br> 一朝失势当如此，万事如灰壮心死。谁知奏御数万言， <br> 翻割龟符四千里。丈夫达则贤，穷则愚。胡为紫，胡为朱？ <br> 莫思身外穷通事，且醉花前一百壶。",
  "poet": {
    "id": 0,
    "star": 0,
    "name": "无名氏"
  },
  "tags": []
}