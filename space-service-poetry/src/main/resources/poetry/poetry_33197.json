{
  "id": 33197,
  "star": 1,
  "name": "和周繇校书先辈省中寓直",
  "dynasty": "唐代",
  "content": "古木重门掩，幽深只欠溪。此中真吏隐，何必更岩栖。 <br> 名姓镌幢记，经书逐库题。字随飞蠹缺，阶与落星齐。 <br> 伴直僧谈静，侵霜蛩韵低。粘尘贺草没，剥粉薛禽迷。 <br> 衰藓墙千堵，微阳菊半畦。鼓残鸦去北，漏在月沉西。 <br> 每忆终南雪，几登云阁梯。时因搜句次，那惜一招携。",
  "poet": {
    "id": 1390,
    "star": 0,
    "name": "林宽",
    "desc": "林宽，唐朝诗人，（约公元八七三年前后在世）字不详，侯官人。生卒年均不详，约唐懿宗咸通末前后在世。与许棠李频同时，生平事迹亦均不详。宽著有诗集一卷，《文献通考》传于世。"
  },
  "tags": []
}