{
  "id": 12332,
  "star": 1,
  "name": "赠别太常李博士兼寄两省旧游",
  "dynasty": "唐代",
  "content": "两年戴武弁，趋侍明光殿。一朝簪惠文，客事信陵君。 <br> 简异当朝执，香非寓直熏。差肩何记室，携手李将军。 <br> 玉镫初回酸枣馆，金钿正舞石榴裙。忽惊万事随流水， <br> 不见双旌逐塞云。感旧抚心多寂寂，与君相遇头初白。 <br> 暂夸五首军中诗，还忆万年枝下客。昨日留欢今送归， <br> 空披秋水映斜晖。闲吟佳句对孤鹤，惆怅寒霜落叶稀。",
  "poet": {
    "id": 473,
    "star": 0,
    "name": "韩翃",
    "image": "http://img.gushiwen.org/authorImg/hanli.jpg",
    "desc": "韩翃，唐代诗人。字君平，南阳（今河南南阳）人。是“大历十才子”之一。天宝13年（754）考中进士，宝应年间在淄青节度使侯希逸幕府中任从事，后随侯希逸回朝，闲居长安十年。建中年间，因作《寒食》诗被唐德宗所赏识，因而被提拔为中书舍人。韩翃诗笔法轻巧，写景别致，在当时传诵很广。"
  },
  "tags": []
}