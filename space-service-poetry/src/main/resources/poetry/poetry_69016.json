{
  "id": 69016,
  "star": 1,
  "name": "满江红（龚抚干示闰中秋）",
  "dynasty": "宋代",
  "content": "黄鹤楼前，江百尺、波横光溢。问老子、当年高兴，何人知得。最爱洞庭天际水，分明表里玻璃色。恐今宵、未必似前番，天应惜。 </p> <p>都莫问，鸿钟勒。也休羡，壶天谪。忆故人霜下，乱滩横笛。便好骑鲸游汗漫，古来蟾影何曾没。更明年、重约再来时，乘槎客。 ",
  "poet": {
    "id": 0,
    "star": 0,
    "name": "程必"
  },
  "tags": []
}