{
  "id": 68505,
  "star": 1,
  "name": "曲游春（次韵）",
  "dynasty": "宋代",
  "content": "千树珑罩，正蒲风微过，梅雨新霁。客里幽窗，算无春可到，和悉都闭。万种人生计。应不似、午天闲睡。起来踏碎松阴，萧萧欲动疑水。 <br> 借问归舟归未。望柳色烟光，何处明媚。抖擞人间，除离情别恨，乾坤余几。一笑晴凫起。酒醒後、阑干独倚。时见双燕飞来，斜阳满地。",
  "poet": {
    "id": 2340,
    "star": 0,
    "name": "赵功可",
    "desc": "赵功可（1246-1326），南宋末遗民词人。名宋安，字功可，号晚山，庐陵（今江西吉安）人。七岁丧父，由其祖父抚养成人，有文名，与其堂兄赵文并称“二赵先生”。布衣终身，平身交游詹玉，揭傒斯等人。今存词八首，词风苍劲。"
  },
  "tags": []
}