{
  "id": 68005,
  "star": 1,
  "name": "沁园春",
  "dynasty": "宋代",
  "content": "白帝司权，炎宫回驭，一叶报秋。正银河高泻，金风乍扇，冰轮将满，火伞初收。吴越传芳，斗牛钟秀，间世生贤谁与俦。那堪更负，过人才气，济世谋猷。 <br> 风流花县优游，有善政廉名达郡侯。鹗书朝荐，泥封暮召，荣登桂籍，平步瀛洲。歌驻行云，舞翔回雪，寿酒深倾碧玉瓯。从今愿，愿龄齐鼻祖，名在丹丘。",
  "poet": {
    "id": 0,
    "star": 0,
    "name": "傅伯达"
  },
  "tags": []
}