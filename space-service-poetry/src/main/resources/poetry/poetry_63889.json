{
  "id": 63889,
  "star": 1,
  "name": "贺新郎（生朝新渌用前韵见赠，再依调答之）",
  "dynasty": "宋代",
  "content": "低唱芙蓉菊。有吟翁、坐拥红娇，宴黄金屋。恰则绂麟三日后，灿灿晬盘珠玉。不待梦、燕怀枫腹。自是嫦娥分桂种，伴灵椿、千岁延清福。回笑我，龟藏六。 <br> 归欤老圃鉏春绿。吾菟裘、三迳荒苔，一庭瘦竹。欲隐贫无山可买，聊尔徜徉盘谷。更管甚、云台玉局。系闭柴门传语客，道主人、高枕南窗曲。有酒蟹，此生足。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}