{
  "id": 52924,
  "star": 1,
  "name": "双翠羽（三月十三日夜饮南园作。旧名念奴娇）",
  "dynasty": "宋代",
  "content": "小园曲径，度疏林深处，幽兰微馥。竹坞无人双翠羽，飞触珊珊寒玉。更欲题诗，晚来孤兴，却恐伤幽独。不如花下，一尊芳酒相属。 <br> 慨念故国风流，杨花春梦短，黄粱初熟。卷白千觞须劝我，洗此胸中荣辱。醉揖南山，一声清啸，休把《离骚》读。迟留归去，月明犹挂乔木。",
  "poet": {
    "id": 632,
    "star": 0,
    "name": "赵鼎",
    "image": "http://img.gushiwen.org/authorImg/zhaoding.jpg",
    "desc": "赵鼎(1085-1147)， 南宋政治家、词人。字元镇，自号得全居士。南宋解州闻喜（今属山西）人。宋高宗时的宰相。有《忠正德文集》10卷，清道光刊本。《四印斋所刻词》有《得全居士词》一卷，存词45首。"
  },
  "tags": []
}