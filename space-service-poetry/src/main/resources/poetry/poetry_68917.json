{
  "id": 68917,
  "star": 2,
  "name": "沁园春（赠谈命许丈）",
  "dynasty": "宋代",
  "content": "客有问余，号曰当水，逸民者谁。是胸罗星斗，熟知天命，口分造化，妙泄天机。百十日前，再三地说，端的秋来攀桂枝。那时节，果鳌头高跨，鹗首横飞。 <br> 君休说是谈非。是则是干支带得来。也要他有个、读书种子，一丁不识，富贵何为。报道长安，梅边春色，早趁东风掠马蹄。重逢处，办一封好纸，觅状元诗。",
  "poet": {
    "id": 0,
    "star": 0,
    "name": "任翔龙"
  },
  "tags": []
}