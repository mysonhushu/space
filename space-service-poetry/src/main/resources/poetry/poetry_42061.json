{
  "id": 42061,
  "star": 1,
  "name": "拟古东飞伯劳歌",
  "dynasty": "唐代",
  "content": "秦王龙剑燕后琴，珊瑚宝匣镂双心。谁家女儿抱香枕， <br> 开衾灭烛愿侍寝。琼窗半上金镂帱，轻罗掩面不遮羞。 <br> 青绮帏中坐相忆，红鸾镜里见愁色。檐花照月莺对栖， <br> 空将可怜暗中啼。",
  "poet": {
    "id": 935,
    "star": 0,
    "name": "李暇",
    "desc": "玄宗天宝以前人。生平不详。李康成编《玉台后集》曾录其诗。事迹见《盛唐诗纪》卷一〇七。《全唐诗》存诗5首。"
  },
  "tags": []
}