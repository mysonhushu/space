{
  "id": 69922,
  "star": 1,
  "name": "【越调】寨儿今",
  "dynasty": "元代",
  "content": "早春湖游<br>景物新，艳晨昏，山气张大成绿云。画舫红裙，紫陌游人，香软马蹄尘。棹涟漪水皱罗纹，破韶华桃露朱唇。湖风肥柳线，堤雨厚莎茵。春，又早二三分。<br>春情<br>愁冉冉，病恹恹，红窗睡起不甚忺。墨淡眉尖，风冷牙签，象管怕重拈。倦梳云懒对妆奁，怕愁春不卷珠帘。落红堆翠径，飞絮拥雕檐。嫌，楼外雨帘纤。<br>泊潭洲<br>忆旧游，叹迟留，情似汉江不断头。暮霭西收，楚水东流，烟草替人愁。鹭分沙接岸沧州，鱼惊饵晒网轻舟。风闲沽酒旆筛，月淡挂帘钩。秋，尽在雁边楼。<br>美妓<br>舞态轻，曲声清，生香玉骨粉掿成。娇眼珠星，指甲春冰，云鬓剪鸦翎。记沉香火里调笙，忆砑罗裙上弹筝。轻颦欺燕燕，浅笑妒莺莺。挣，那更性胡伶。",
  "poet": {
    "id": 2461,
    "star": 0,
    "name": "赵善庆",
    "image": "http://img.gushiwen.org/authorImg/zhaoshanqing.jpg",
    "desc": "赵善庆（？-1345年后），元代文学家。一作赵孟庆，字文贤，一作文宝，饶州乐平（今江西乐平县）人。《录鬼簿》说他「善卜术，任阴阳学正」。著杂剧《教女兵》、《村学堂》八种，均佚。散曲存小令二十九首。《太和正音谱》称其曲「如蓝田美玉」。"
  },
  "tags": []
}