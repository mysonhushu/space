{
  "id": 39340,
  "star": 1,
  "name": "和尚书咏泉山瀑布十二韵",
  "dynasty": "唐代",
  "content": "名齐火浣溢山椒，谁把惊虹挂一条。天外倚来秋水刃， <br> 海心飞上白龙绡。民田凿断云根引，僧圃穿通竹影浇。 <br> 喷石似烟轻漠漠，溅崖如雨冷潇潇。水中蚕绪缠苍壁， <br> 日里虹精挂绛霄。寒漱绿阴仙桂老，碎流红艳野桃夭。 <br> 千寻练写长年在，六出花开夏日消。急恐划分青嶂骨， <br> 久应绷裂翠微腰。濯缨便可讥渔父，洗耳还宜傲帝尧。 <br> 林际猿猱偏得饭，岸边乌鹊拟为桥。赤城未到诗先寄， <br> 庐阜曾游梦已遥。数夜积霖声更远，郡楼欹枕听良宵。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}