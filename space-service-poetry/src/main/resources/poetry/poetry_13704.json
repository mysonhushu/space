{
  "id": 13704,
  "star": 1,
  "name": "奉和第五相公登鄱阳郡城西楼",
  "dynasty": "唐代",
  "content": "茂德为邦久，丰貂旧相尊。发生传雨露，均养助乾坤。 <br> 晓肆登楼目，春销恋阙魂。女墙分吏事，远道启津门。 <br> 湓浦潮声尽，钟陵暮色繁。夕阳移梦土，芳草接湘源。 <br> 封内群甿复，兵间百赋存。童牛耕废亩，壕木绕新村。 <br> 野步渔声溢，荒祠鼓舞喧。高斋成五字，远岫发孤猿。 <br> 一顾承英达，多荣及子孙。家贫仍受赐，身老未酬恩。 <br> 属和瑶华曲，堪将系组纶。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}