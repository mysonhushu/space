{
  "id": 66875,
  "star": 1,
  "name": "倦寻芳",
  "dynasty": "宋代",
  "content": "晓听社雨，犹带馀寒，尚侵襟袖。插柳千门，相近禁烟时候。鬓坠搔头深旧恨，臂宽条脱添新瘦。卷重帘，看双飞燕羽，舞庭花昼。 <br> 谁共语、春来怕酒。一段情怀，灯暗更后。罨画屏山，今夜梦魂还又。愁墨题笺鱼浪远，粉香染泪鲛绡透。待相逢，想鸳衾、凤帏依旧。",
  "poet": {
    "id": 2153,
    "star": 0,
    "name": "张端义",
    "desc": "张端义，约公元一二三五年前后在世，即约宋理宗端平中前后在世。字正夫，自号荃翁，郑州人，居于苏州。少读书，兼习技击。端平中，（公元一二三五年）应诏三次上书。坐妄言韶州安置。"
  },
  "tags": []
}