{
  "id": 44991,
  "star": 16,
  "name": "咏茶十二韵",
  "dynasty": "唐代",
  "content": "百草让为灵，功先百草成。甘传天下口，贵占火前名。 <br> 出处春无雁，收时谷有莺。封题从泽国，贡献入秦京。 <br> 嗅觉精新极，尝知骨自轻。研通天柱响，摘绕蜀山明。 <br> 赋客秋吟起，禅师昼卧惊。角开香满室，炉动绿凝铛。 <br> 晚忆凉泉对，闲思异果平。松黄干旋泛，云母滑随倾。 <br> 颇贵高人寄，尤宜别匮盛。曾寻修事法，妙尽陆先生。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}