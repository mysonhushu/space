{
  "id": 17375,
  "star": 1,
  "name": "梁国惠康公主挽歌词二首（驸马即司空于公之子）",
  "dynasty": "唐代",
  "content": "汤沐成陈迹，山林遂寂寥。鹊飞应织素，凤起独吹箫。 <br> 玉殿中参罢，云輧上汉遥。皇情非不极，空辍未央朝。 <br> 授册荣天使，陈诗感圣恩。山河启梁国，缟素及于门。 <br> 泉向金卮咽，霜来玉树繁。都人听哀挽，泪尽望寒原。",
  "poet": {
    "id": 639,
    "star": 0,
    "name": "羊士谔",
    "image": "http://img.gushiwen.org/authorImg/yangshie.jpg",
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。"
  },
  "tags": []
}