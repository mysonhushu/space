{
  "id": 53066,
  "star": 1,
  "name": "满庭芳（政和癸巳滁阳作，其年京师大雪）",
  "dynasty": "宋代",
  "content": "天宇长闲，飞仙狂醉，挼云碎玉沈空。谢家庭院，争道絮因风。不怕寒生宝粟，深调护、犀幕重重。瑶林里，疏梅献笑，小萼露轻红。 <br> 瑞龙。香绕处，云间弦管，尘外帘栊。须烂醉流霞，莫诉千钟。闻道蟠桃正好，蓬瀛路、消息潜通。飞琼伴，偷将春色，分付入芳容。",
  "poet": {
    "id": 412,
    "star": 0,
    "name": "向子諲",
    "desc": "向子諲(yīn)（1085-1152），字伯恭，号芗林居士，临江（今江西清江县）人。哲宗元符三年（1100）以荫补官。徽宗宣和间，累官京畿转运副使兼发运副使。高宗建炎处任迁江淮发运使。素与李纲善，李纲罢相，子湮也落职。起知潭州，次年金兵围潭州，子諲率军民坚守八日。绍兴中，累官户部侍郎，知平江府，因反对秦桧议和，落职居临江，其诗以南渡为界，前期风格绮丽，南渡后多伤时忧国之作。有《酒边词》二卷。"
  },
  "tags": []
}