{
  "id": 55990,
  "star": 4,
  "name": "满江红（夔州催王伯礼侍御寻梅之集）",
  "dynasty": "宋代",
  "content": "疏蕊幽香，禁不过、晚寒愁绝。那更是、巴东江上，楚山千叠。＿帽闲寻西瀼路，亸鞭笑向南枝说。恐使君、归去上銮坡，孤风月。 <br> 清镜里，悲华发。山驿外，溪桥侧。凄然回首处，凤凰城阙。憔悴如今谁领略，飘零已是无颜色。问行厨、何日唤宾僚，犹堪折。",
  "poet": {
    "id": 272,
    "star": 0,
    "name": "陆游",
    "image": "http://img.gushiwen.org/authorImg/luyou.jpg",
    "desc": "陆游（1125—1210），字务观，号放翁。汉族，越州山阴（今浙江绍兴）人，南宋著名诗人。少时受家庭爱国思想熏陶，高宗时应礼部试，为秦桧所黜。孝宗时赐进士出身。中年入蜀，投身军旅生活，官至宝章阁待制。晚年退居家乡。创作诗歌今存九千多首，内容极为丰富。著有《剑南诗稿》、《渭南文集》、《南唐书》、《老学庵笔记》等。"
  },
  "tags": []
}