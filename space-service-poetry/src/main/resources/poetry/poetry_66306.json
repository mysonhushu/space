{
  "id": 66306,
  "star": 3,
  "name": "满江红（寿吴漕·正月十五）",
  "dynasty": "宋代",
  "content": "恰则元宵，灿万灯、星球如昼。春乍暖、化工未放，十分花柳。和气并随灯夕至，一时钟作人间秀。问烟霄、直上舌含香，文摛绣。 <br> 命世杰，调元手。荆楚地，淹留欠。看日边追诏，印垂金斗。翠竹苍松身逾健，蛾儿雪竹论人如旧。愿湘江、卷入玉壶中，为公寿。",
  "poet": {
    "id": 0,
    "star": 0,
    "name": "欧阳光祖"
  },
  "tags": []
}