{
  "id": 3863,
  "star": 1,
  "name": "赠温驸马汝阳王",
  "dynasty": "唐代",
  "content": "畴昔承馀论，文章幸滥推。夜陪银汉赏，朝奉桂山词。 <br> 梁邸调歌日，秦楼按舞时。登高频作赋，体物屡为诗。 <br> 连骑长楸下，浮觞曲水湄。北堂留上客，南陌送佳期。 <br> 忆昨陪临泛，于今阻宴私。再看冬雪满，三见夏花滋。 <br> 都尉朝青阁，淮王侍紫墀。宁知倦游者，华发老京师。",
  "poet": {
    "id": 0,
    "star": 0,
    "name": "徐晶"
  },
  "tags": []
}