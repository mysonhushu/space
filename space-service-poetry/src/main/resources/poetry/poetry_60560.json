{
  "id": 60560,
  "star": 1,
  "name": "水调歌头（送曹侍郎归永嘉）",
  "dynasty": "宋代",
  "content": "四海止斋老，百世水心翁。都将不尽事业，付与道俱东。气脉中庸大学，体统采薇天保，几疏柘袍红，千仞倚寥碧，一点驾归鸿。 <br> 扈江蓠，贯薜荔，制芙蓉。午桥绿野深处，心与境俱融。搏控乾坤龙马，簸弄坎离日月，苍鬓映方瞳。只恐又催诏，飞度橘花风。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": []
}