{
  "id": 70201,
  "star": 1,
  "name": "【般涉调】哨遍　风情",
  "dynasty": "元代",
  "content": "惊破佳人春梦，晓庭红树流莺啭。唤起伤春恨无穷，鸾翘云鬓堆蝉。首低<br>勉，闺情脉脉，粉泪盈盈，界破残妆面。埋怨萧郎薄幸，狂心不断，旧性依然。<br>恰才柳陌罢风流，又向花街趁芳妍。推宴东楼，暗挈娇姝，浪游上苑。<br>　　【幺】昨夜来时，月移檐影花阴转。门外玉骢嘶，下雕鞍醉帽斜偏。暂眉展，<br>红妆竞拥，翠袖忙扶，银烛朗珠帘卷。拂杓牙床珊枕，锦衾轻，玉山低偃。恨<br>琐窗终日怨离鸾，喜罗幕今宵效双鸳，纵相逢却似孤眠。<br>　　【尾】早是更漏促，春夜浅。醉醺醺直恁身躯软，到压的我黄金钏儿扁。　别恨<br>　　疑怪杨花无力，晓来雨霁东风软。春事又成空，好光阴无计留连。过禁烟，<br>云鬟绿，霞脸消红。玉腕松金钏。生怕傍人惊问，自言清瘦，不似今年。落花<br>流水景迟迟，芳草斜阳恨绵绵。宝镜羞观，绣榻慵临，冰绡倦剪。<br>　　【幺】金拨空眸，任从尘满琵琶面。帘幕深深悄无人，惟余燕语莺喧。怎消<br>遣，双眸落泪，纤手扌耆颐，往事思量遍。几度凭高凝望，妆楼十二，客路三千。<br>谩空和月倚阑干，却甚无人伴秋千，寂寞小花庭院。<br>　　【尾】欢会少，缘分浅。音书欲寄凭黄犬，无奈关河路途远。　伤春<br>　　唤起琐窗离恨，闹花深处鸣啼。独立高楼望郊原，但凝眸堪画宜诗。是则<br>是，年年景物，岁岁风光，无比正三二。偏得东君造化，绿裁翡翠，红染胭脂。<br>断云微雨养花天，暖日和风困人时。妆点人愁，将近清明，才过上已。<br>　　【幺】着甚因由，消磨多病伤春事。无语恨轻别，懒临鸾脂粉慵施。倦针指，<br>逐朝忆想，每夜思量，梦里何曾至。纵有邻姬相约，强斟芳酝，羞听离词。绿杨<br>甚日系银宗？翠靥何时展金丝？销灭了袅娜腰肢。<br>　　【促拍令】好光阴都空过了，美姻缘越恁推辞。到教俺传情寄恨，审问了三<br>回五次。是他司马不伤春？白甚自家如此？<br>　　【随煞】试喑腹，重三思。文君纵有当垆志，也被相如定害死。　春梦<br>　　遮断墙头望眼，绿阴已满团圆树。南陌东郊静无人，又一番芳意成虚。听杜<br>宇，噍噍聒聒，絮絮叨叨，叫的春归去。正是蜂闲蝶倦，燕忙莺懒，困人时序。<br>落花满地锦斓斑，飞絮空雪模糊。有意留春，对景牵情，伤时感物。<br>　　【幺】芳草斜阳，碧云荏苒衡皋暮。千里关河两无凭，几番欲寄音书。仗鳞<br>羽，花笺谩展，彩笔空擎，倦写相思句。自觉香肌销怯，裙腰松掩，衫衤肯宽余。<br>邻姬问我几多愁，说与他知也长吁。斜阳芳草，落花飞絮。<br>　　【尾】叹此愁，能几许？看看更有伤心处，梅子黄时断肠雨。　莲船<br>　　炽日人皆可畏，火云削出奇峰样。梅雨凌晨乍晴时，堪游水国江乡。挈艳妆，<br>轻摇彩棹，缓拨兰舟，稳载清波漾。正是蕖花开也，荷张翠盖，莲竖红幢。系兰<br>舟聊复舣沙汀，停彩棹须臾歇横塘。低奏笙篁，浅酌芳醪，恣情共赏。<br>　　【幺】媚景芳年，莫教两事成虚妄。赏玩兴无穷，只疑身在潇湘。向晚来，<br>残霞散绮，落日沉金，迤逦银蟾上。莫放酒空金，玉山低偃，又且何妨。朱唇<br>齐唱采莲歌，惊起双双宿鸳鸯，难道是断我愁肠？<br>　　【随煞】归去也，夜未央。棹行时拨散浮萍浪，船过处冲开菡萏香。",
  "poet": {
    "id": 2475,
    "star": 0,
    "name": "朱庭玉",
    "desc": "朱庭玉（ “庭”或作“廷”） ，生平、里籍均不详。"
  },
  "tags": []
}