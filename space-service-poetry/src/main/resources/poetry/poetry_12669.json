{
  "id": 12669,
  "star": 1,
  "name": "和郑少尹祭中岳寺北访萧居士越上方",
  "dynasty": "唐代",
  "content": "肃寺祠灵境，寻真到隐居。夤缘幽谷远，萧散白云馀。 <br> 晚节持僧律，他年著道书。海边曾狎鸟，濠上正观鱼。 <br> 寂静求无相，淳和睹太初。一峰绵岁月，万性任盈虚。 <br> 篱隔溪钟度，窗临涧木疏。谢公怀旧壑，回驾复何如。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}