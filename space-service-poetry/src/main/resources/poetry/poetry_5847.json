{
  "id": 5847,
  "star": 1,
  "name": "湖中寄王侍御",
  "dynasty": "唐代",
  "content": "日日湖水上，好登湖上楼。终年不向郭，过午始梳头。 <br> 尝自爱杯酒，得无相献酬。小僮能脍鲤，少妾事莲舟。 <br> 每有南浦信，仍期后月游。方春转摇荡，孤兴时淹留。 <br> 骢马真傲吏，翛然无所求。晨趋玉阶下，心许沧江流。 <br> 少别如昨日，何言经数秋。应知方外事，独往非悠悠。",
  "poet": {
    "id": 90,
    "star": 0,
    "name": "丘为",
    "image": "http://img.gushiwen.org/authorImg/qiuwei.jpg",
    "desc": "丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。"
  },
  "tags": []
}