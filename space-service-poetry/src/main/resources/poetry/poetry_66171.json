{
  "id": 66171,
  "star": 1,
  "name": "水调歌头（垂虹桥亭词）",
  "dynasty": "宋代",
  "content": "倚棹太湖畔，踏月上垂虹。银涛万顷无际，渺渺欲浮空。为问瀛洲何在，我欲骑鲸归去，挥手谢尘笼。未得世缘了，佳处且从容。饮湖光，披晓月，抹春风。平生豪气安用，江海兴无穷。身在冰壶千里，独倚朱栏一啸，惊起睡中龙。此乐岂多得，归去莫匆匆。",
  "poet": {
    "id": 1060,
    "star": 0,
    "name": "崔敦礼",
    "desc": "敦礼，河北人。字仲由，本通州静海人，居溧阳。与弟敦诗同登绍兴三十年（1160）进士。历江宁尉、平江府教授、江东安抚司干官、诸王宫大小学教授。淳熙八年（1181）卒，官至宣教郎。有宫教集。爱溧阳山水，买田筑室居焉。其著作《刍言》编凡分三卷：上卷言政，中卷言行，下卷言学。"
  },
  "tags": []
}