{
  "id": 68732,
  "star": 1,
  "name": "水调歌头（寿）",
  "dynasty": "宋代",
  "content": "九叶仙茅秀，旬浃一阳生。中山瑞气和暖，融作玉壶春。昨夜洪临跨鹤，翌早绿华骖凤，今日岳生申。须信神仙侣，引从降蓬瀛。 <br> 文中虎，寿中鹤，酒中鲸。一门盛事相继；桥梓奋鹏程。应羡华堂燕处，许大规摹涵养，大器晚方成。醒后宫花句，伫看赋琼林。",
  "poet": {
    "id": 0,
    "star": 0,
    "name": "石麟"
  },
  "tags": []
}