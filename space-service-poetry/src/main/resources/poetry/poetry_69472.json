{
  "id": 69472,
  "star": 4,
  "name": "【越调】天净沙　闲题",
  "dynasty": "元代",
  "content": "　　长江万里归帆，西风几度阳关，依旧红尘满眼。夕阳新雁，此情时拍阑干。<br>　　楚云飞满长空，湘江不断流东，何事离多恨冗？夕阳低送，小楼数点残鸿。<br>　　数声短笛沧州，半江远水孤舟，愁更浓如病酒。夕阳时候，断肠人倚西楼。<br>　　江亭远树残霞，淡烟芳草平沙，绿柳阴中系马。夕阳西下，水村山郭人家。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}