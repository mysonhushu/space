{
  "id": 69964,
  "star": 2,
  "name": "【双调】风入松_翠楼红袖倒",
  "dynasty": "元代",
  "content": "翠楼红袖倒金壶，春色满皇都。夜阑地烧银烛，那其间多少欢娱。薄利虚<br>名间阻，俏风格以此消疏。<br>　　【乔牌儿】这番本实虚，不合惹题目。俊禽着网惜羽，忍不住自喑咐。<br>　　【天仙子】棘里兔，难配扑天鹄。馋眼痴心，看之不足。猛可里见姨夫，败<br>坏风俗。好花怎教他做主，不辨贤愚。<br>　　【离亭宴煞】锦笺空写多情句，枉可惜口谈珠玉。假做苏卿伴侣，被冯魁已<br>早图谋。使尽心，才得悟，则不如将取孛兰便数。咱看上脸儿甜，止不过钞儿苦。<br>　　楚阳台远暮云遮，烟水恨连叠。沈郎多病腰肢怯，喜相逢可惯离别。悄悄鸳<br>帏惭冷，薄怯怯绣衾空设。<br>　　【乔牌儿】雁声不断绝，砧韵无休歇。戍楼残角声凄切，品梅花三弄彻。<br>　　【新水令】兽炉香冷篆烟斜，对银半明不灭。愁万种，恨千叠。几口儿长<br>吁，怎支吾这一夜。<br>　　【搅筝琶】空摧扌颠，直恁信音绝。欲寄相思，凭谁人话说。除纸笔，带喉<br>舌，短叹长嗟。不流泪料来心似铁，寸肠千结。<br>　　【离亭宴煞】难睚漏水如年夜，正值着暮秋时节。坐不稳自敝自焦，睡不着<br>不宁不帖。寒雁哀，寒蛩切，忽聚散阶前落叶。却是那透户一帘风，穿窗半弯月。<br>　　夜阑深院暮寒加，愁听漏声多。银台画烛烧残蜡，伴离人心绪杂咱。有分红<br>愁绿惨，无心赏白洒黄花。<br>　　【搅筝琶】《阳关》罢，香脸褪残霞。针线慵拈，匙杓倦把。和泪盼雕鞍，<br>目断天涯，幽雅。离添病人憔悴煞，瘦得来不似人家。<br>　　【乔牌儿】料应薄幸他，别却志诚话。俺看他歹处无纤恰，他于人情分寡。<br>　　【沉醉东风】全不想对月拈香剪发，指神誓奠酒浇茶。信口开，连心耍，向<br>娼门买行踏。但有半句儿真诚敬重咱，无样般相思报答。<br>　　【离亭宴煞】早是可曾经心绪愁牵挂，又逢暮秋潇洒。恰不听寒蛩唧唧，又<br>听的寒雁哑哑。傍枕衾，临床榻，暂合眼一时半霎。又听的疏雨洒窗纱，西风弄<br>檐马。　离情<br>　　万金良夜霎时欢，犹恨不松宽。停延初试春风面，便安排病沈愁潘。从寄巧<br>歌《金缕》，娇羞半掩霜纨。<br>　　【新水令】乐昌妆镜破双鸾，今古恨短长亭畔。两下里几多般，受过的凄凉<br>被俏萦占。分明少个莺花伴，奈今生缘分浅，凉打叠起更休算。<br>　　【搅筝琶】夕阳外，山隐隐水漫漫。似恁的凄凉，如何倒颠。终有日相逢，<br>心苦眉攒。憔悴了玉容谁是管，越不成烟爨。<br>　　【离亭宴煞】后期远约今秋判，那其间甚娘情款。受儿度枕冷衾寒，捱几宵<br>月苦风酸。酒满斟，他亲劝，先摘得都无少半。本待一饮不留残，到被别离泪添<br>满。",
  "poet": {
    "id": 0,
    "star": 0,
    "name": "未知作者"
  },
  "tags": []
}