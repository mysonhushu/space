{
  "id": 68726,
  "star": 1,
  "name": "沁园春（寿胡守）",
  "dynasty": "宋代",
  "content": "把酒西湖，问梅一笑，为谁试花。有淡庵人品，精忠许国，文昌地位，清白传家。鸾检封芝，麟符剖竹，立马嘶风催戌瓜。从今好，听夜郎江上，谯鼓喧挝。 <br> 雌堂玉暖吴娃。向燕寝香中早放衙。但一麾十里，风清画戟，五溪六诏、云拥高牙。褒玺疏荣，锋车趣召，万寿杯中色翠霞。何须更，问武陵玉屑，勾漏丹砂。",
  "poet": {
    "id": 0,
    "star": 0,
    "name": "陈士豪"
  },
  "tags": []
}