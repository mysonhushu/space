{
  "id": 67289,
  "star": 1,
  "name": "月华清（春夜对月）",
  "dynasty": "宋代",
  "content": "花影摇春，虫声吟暮，九霄云幕初卷。谁驾冰蟾，拥出桂轮天半。素魄映、青琐窗前，皓彩散、画阑干畔。凝眄。见金波滉漾，分辉鹊殿。 <br> 况是风柔夜暖。正燕子新来，海棠微绽。不似秋光，只照离人肠断。恨无奈、利锁名僵，谁为唤、舞裙歌扇。吟玩。怕铜壶催晓，玉绳低转。",
  "poet": {
    "id": 0,
    "star": 0,
    "name": "洪茶"
  },
  "tags": []
}