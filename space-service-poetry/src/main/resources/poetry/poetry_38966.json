{
  "id": 38966,
  "star": 1,
  "name": "壬癸岁书情",
  "dynasty": "唐代",
  "content": "故园招隐客，应便笑无成。谒帝逢移国，投文值用兵。 <br> 孤松怜鹤在，疏柳恶蝉鸣。匹马迷归处，青云失曩情。 <br> 江头寒夜宿，垄上歉年耕。冠盖新人物，渔樵旧弟兄。 <br> 易生唯白发，难立是浮名。惆怅灞桥路，秋风谁入行。",
  "poet": {
    "id": 2328,
    "star": 0,
    "name": "黄滔",
    "image": "http://img.gushiwen.org/authorImg/huangtao.jpg",
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。"
  },
  "tags": []
}