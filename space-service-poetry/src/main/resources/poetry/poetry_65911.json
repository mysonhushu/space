{
  "id": 65911,
  "star": 1,
  "name": "楚宫春慢",
  "dynasty": "宋代",
  "content": "轻盈绛雪。乍团聚同心，千点珠结。画馆绣幄低飞，融融香彻。笑里精神放纵，断未许、年华偷歇。信任芳春都不管，淅淅南熏，别是一家风月。 <br> 扁舟去后，回望处、娃宫凄凉凝咽。身似断云零落，深心难说。不与雕栏寸地，忍观著、漂流离缺。尽日厌厌总无语，不及高唐梦里，相逢时节。",
  "poet": {
    "id": 544,
    "star": 0,
    "name": "仲殊",
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。"
  },
  "tags": []
}