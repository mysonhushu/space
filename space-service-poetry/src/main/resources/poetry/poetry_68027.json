{
  "id": 68027,
  "star": 1,
  "name": "望海潮",
  "dynasty": "宋代",
  "content": "露零金井，尘清玉宇，双蓂呈瑞新秋。佳气郁葱，祥烟缭绕，玉门初诞风流。宾客竞回眸。庆虎头食肉，燕颔封侯。骨相非凡，便宜谈笑上瀛洲。 <br> 青衫莫欢淹留。有儿孙兰玉，不负箕裘。莲幕向来，花城今日，不妨小试良筹。名姓在金瓯。看佩珂鸣玉，促侍宸旒。直待功成名遂，归作赤松游。",
  "poet": {
    "id": 0,
    "star": 0,
    "name": "张藻"
  },
  "tags": []
}