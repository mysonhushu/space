{
  "id": 17100,
  "star": 2,
  "name": "古离别（一作古别离）",
  "dynasty": "唐代",
  "content": "人生天地间，瞥若六辔驰。夭寿既常数，奈何生别离。 <br> 迹当中人域，正性日已衰。是非千万境，杳霭情尘滋。 <br> 出门事何常，暂别亦难期。冉冉叹流景，悠悠限山陂。 <br> 尽此一夕欢，华樽会前墀。鸡鸣东方曙，夙驾临通逵。 <br> 欲出强移步，欲留难致辞。两情不得已，念此留何为。 <br> 天明去已远，寂默居人归。入门复上堂，怳怳生惊疑。 <br> 经履同游处，犹言常相随。览物或临盘，翻怪来何迟。 <br> 乃知前日欢，本为今日悲。特此别后心，宁及未见时。 <br> 则知交疏分，久久翻易持。报君未别后，别后当自知。 ",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}