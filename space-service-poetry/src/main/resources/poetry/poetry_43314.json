{
  "id": 43314,
  "star": 1,
  "name": "兵后早春登故鄣南楼望昆山寺白鹤观示清道人并沈道士",
  "dynasty": "唐代",
  "content": "新阳故楼上，眇眇伤遐眷。违世情易忘，羁时得无倦。 <br> 春归华柳发，世故陵谷变。扰扰陌上心，悠悠梦中见。 <br> 苍林有灵境，杳映遥可羡。春日倚东峰，华泉落西甸。 <br> 钟声在空碧，幡影摇葱蒨.缅想山中人，神期如会面。 <br> 别离芳月积，岐路浮云偏。正□入空门，仙君依苦县。 <br> 隳形舍簪绂，烹玉思精炼。事外宜我心，人间岂予恋。 <br> 身遗世自薄，道胜名必贱。耳目何所娱，白云与黄卷。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}