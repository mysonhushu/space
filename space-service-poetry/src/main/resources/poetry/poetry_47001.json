{
  "id": 47001,
  "star": 1,
  "name": "奉和郎中游仙山四瀑泉兼寄李吏部包秘监赵婺州齐处州",
  "dynasty": "唐代",
  "content": "今日永嘉守，复追山水游。因寻莽苍野，遂得轩辕丘。 <br> 访古事难究，览新情屡周。溪垂绿筱暗，岩度白云幽。 <br> 过石奇不尽，出林香更浮。凭高拥虎节，搏险窥龙湫。 <br> 淙潈泻三四，奔腾千万秋。寒惊殷雷动，暑骇繁霜流。 <br> 沫溅群鸟外，光摇数峰头。丛崖散滴沥，近谷藏飕飗. <br> 况此特形胜，自馀非等俦。灵光掩五岳，仙气均十洲。 <br> 书以谢群彦，永将叙徽猷。当思共攀陟，东南看斗牛。",
  "poet": {
    "id": 2262,
    "star": 0,
    "name": "戴公怀",
    "desc": "戴公怀，约德宗贞元间人。《全唐诗》收其于贞元六、七年(790、791)和温州刺史路应寄李纾、包佶等人之诗1首。"
  },
  "tags": []
}