{
  "id": 67906,
  "star": 1,
  "name": "念始娇（寿暨干）",
  "dynasty": "宋代",
  "content": "挽红留翠，为东皇、那住二分春色。燕舞回风莺度曲，晴昼光生瑶席。天女擎香，长庚入梦，还有飞仙谪。方瞳方颊，玉壶清浸胸臆。 <br> 休问辟谷延年，介君眉寿，自有阴功□。膝下鹓雏俱擢秀，争奋摩天云翼。白雪声中，黄流影里，且放琼舟侧。醉乡深处，兴来时拊金伏。",
  "poet": {
    "id": 0,
    "star": 0,
    "name": "郑元秀"
  },
  "tags": []
}