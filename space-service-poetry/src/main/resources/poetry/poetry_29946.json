{
  "id": 29946,
  "star": 1,
  "name": "岁暮江轩寄卢端公",
  "dynasty": "唐代",
  "content": "积水生高浪，长风自北时。万艘俱拥棹，上客独吟诗。 <br> 路以重湖阻，心将小谢期。渚云愁正断，江雁重惊悲。 <br> 笑忆游星子，歌寻罢贵池。梦来孤岛在，醉醒百忧随。 <br> 戍迥烟生晚，江寒鸟过迟。问山樵者对，经雨钓船移。 <br> 敢叹今留滞，犹胜曩别离。醉从陶令得，善必丈人知。 <br> 道蹇才何取，恩深剑不疑。此身同岸柳，只待变寒枝。",
  "poet": {
    "id": 10,
    "star": 0,
    "name": "赵嘏",
    "image": "http://img.gushiwen.org/authorImg/zhaogu.jpg",
    "desc": "赵嘏 , 字承佑， 楚州山阳(今江苏省淮安市楚州区)人， 约生于宪宗元和元年(806). 年轻时四处游历， 大和七年预省试进士下第， 留寓长安多年， 出入豪门以干功名， 其间似曾远去岭表当了几年幕府。 后回江东, 家于润州(今镇江). 会昌四年进士及第, 一年后东归。 会昌末或大中初复往长安， 入仕为渭南尉。 约宣宗大中六、七年(852、853)卒于任上。 存诗二百多首， 其中七律、七绝最多且较出色。"
  },
  "tags": []
}