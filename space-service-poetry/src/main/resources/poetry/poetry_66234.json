{
  "id": 66234,
  "star": 1,
  "name": "行香子（寿邓宰母·二月初五）",
  "dynasty": "宋代",
  "content": "玉佩簪缨。罗袜生尘。问何时、来到湘滨。尧蓂五叶，二月阳春。一霎时风，一霎时雨，一霎时晴。有子鸣琴。有路登瀛。戏斑衣、温酒重斟。蟠桃难老，相伴长生。一千年花，一千年果，一千年人。",
  "poet": {
    "id": 2951,
    "star": 0,
    "name": "傅大询",
    "desc": "傅大询，字公谋，宋朝分宜（今属江西）人。分宜有铃岗，因以自号。与许及之（孝宗淳熙七年知分宜县）同时，许《涉斋集》卷七有 《谢傅公谋贺雪》 。"
  },
  "tags": []
}