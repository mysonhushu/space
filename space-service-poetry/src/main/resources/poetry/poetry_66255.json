{
  "id": 66255,
  "star": 1,
  "name": "六州",
  "dynasty": "宋代",
  "content": "商秋吉，嘉会协中辛。涓路寝，修禋祀，圣德昭清。端志虑，罄竭斋精。锦绣排天仗，羽卫缤纷。朝太室、返中宸。被衮接神明。时平天时俱清晏，兼丰年和气，品物达芳馨。 <br> 瞻熉座，舂容娭燕三灵。奠瑶爵，荐量币，清思呦冥冥。望昆仑。嘉祥塞絪缊。诚殚礼洽庆休成。润泽被生民。端门肆眚，昕庭称贺，俱将景福万寿、祝双亲。",
  "poet": {
    "id": 1825,
    "star": 0,
    "name": "崔敦诗",
    "desc": "崔敦诗，今江苏南通人，与兄崔敦礼均为绍兴进士。文才敏赡，著有《玉棠类稿》、《西坦类稿》等。"
  },
  "tags": []
}