{
  "id": 46891,
  "star": 1,
  "name": "丁巳元日",
  "dynasty": "唐代",
  "content": "禀朔华夷会，开春气象生。日随行阙近，岳为寿觞晴。 <br> 作睿由稽古，昭仁事措刑。上玄劳眷佑，高庙保忠贞。 <br> 星变当移幸，人心喜奉迎。传呼清御道，雪涕识臣诚。 <br> 鼎饪和方济，台阶润欲平。扶天咨协力，并日召延英。 <br> 金跃洪炉动，云驱众蛰惊。关中留王气，席上纵奇兵。 <br> 累降搜贤诏，兼持进善旌。短辕收骥步，直路发鹏程。 <br> 自乏匡时略，非沽矫俗名。鹤笼何足献，蜗舍别无营。 <br> 羸带漳滨病，吟哀越客声。移居荒药圃，耗志在棋枰。 <br> 醉忘身空老，书怜眼尚明。偶能甘蹇分，岂是薄浮荣。 <br> 虑戒防微浅，□知近利轻。献陵三百里，寤寐祷时清。",
  "poet": {
    "id": 163,
    "star": 0,
    "name": "司空图",
    "image": "http://img.gushiwen.org/authorImg/sikongtu.jpg",
    "desc": "司空图（837～908）晚唐诗人、诗论家。字表圣，自号知非子，又号耐辱居士。祖籍临淮（今安徽泗县东南），自幼随家迁居河中虞乡（今山西永济）。唐懿宗咸通十年（869年）应试，擢进士上第，天复四年（904年），朱全忠召为礼部尚书，司空图佯装老朽不任事，被放还。后梁开平二年（908年），唐哀帝被弑，他绝食而死，终年七十二岁。司空图成就主要在诗论，《二十四诗品》为不朽之作。《全唐诗》收诗三卷。"
  },
  "tags": []
}