{
  "id": 17365,
  "star": 1,
  "name": "题郡南山光福寺寺即严黄门所置…即郄拾遗之词也",
  "dynasty": "唐代",
  "content": "传闻黄阁守，兹地赋长沙。少壮称时杰，功名惜岁华。 <br> 岩廊初建刹，宾从亟鸣笳。玉帐空严道，甘棠见野花。 <br> 碑残犹堕泪，城古自归鸦。籍籍清风在，怀人谅不遐。",
  "poet": {
    "id": 639,
    "star": 0,
    "name": "羊士谔",
    "image": "http://img.gushiwen.org/authorImg/yangshie.jpg",
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。"
  },
  "tags": []
}