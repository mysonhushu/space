{
  "id": 57454,
  "star": 1,
  "name": "木兰花慢（暮春时在分宁）",
  "dynasty": "宋代",
  "content": "博山香雾冷，新雨过、怯单衣。正飞絮＿＿，平芜杳杳，家在天涯。春难住、人易老，又等闲过了踏青时。枝上红稀绿暗，杜鹃刚向人啼。 <br> 依依。谩叹歌生弹铗，尘满弦徽。想北山猿鹤，南溪鸥鹭，怪我归迟。青云事、今已晚，倚小窗、谁与话襟期。对酒有愁可解，擘笺无怨休题。",
  "poet": {
    "id": 726,
    "star": 0,
    "name": "王炎",
    "image": "http://img.gushiwen.org/authorImg/wangyan.jpg",
    "desc": "王炎（1137——1218）字晦叔，一字晦仲，号双溪，婺源（今属江西）人。一生著述甚富，有《读易笔记》、《尚书小传》、《礼记解》、《论 语解》、《孝圣解》、《老子解》、《春秋衍义》、《象数稽疑》、《禹贡辨》等，《全宋词》第 三册录其词五十二首。事迹见胡升《王大监传》（《新安文献志》卷六九）、 《宋史翼》卷二四，参《南宋馆阁续 录》卷八、九。"
  },
  "tags": []
}