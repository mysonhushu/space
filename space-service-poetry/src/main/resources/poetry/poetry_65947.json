{
  "id": 65947,
  "star": 1,
  "name": "六州",
  "dynasty": "宋代",
  "content": "尧传舜，盛事千古难并。回龙驭，辞凤掖，北内别有蓬瀛。为天子父，册鸿名。万年千几福康宁。春秋不说楚冥灵。莱衣彩戏，汉殿玉卮轻。宸游今不见，烟外落霞明。前回丁未，雾塞神京。正同符、光武中兴。擎天独力扶倾。定宗庙，保河山，乾坤整顿庚庚。功成了，脱屣遗荣。访崆峒、容与丹庭。笑挹庆寰、不留行。吾皇哀恋，泪血洒神旌。肠断涛江渡，明日稽山暮云，东望元陵。",
  "poet": {
    "id": 868,
    "star": 0,
    "name": "洪迈",
    "desc": "洪迈（1123——1202），南宋饶州鄱阳（今江西省上饶市鄱阳县）人，字景卢，号容斋，又号野处。洪皓第三子。官至翰林院学士、资政大夫、端明殿学士，副丞相、封魏郡开国公、光禄大夫。卒年八十，谥“文敏”。配张氏，兵部侍郎张渊道女、继配陈氏，均封和国夫人。南宋著名文学家。"
  },
  "tags": []
}