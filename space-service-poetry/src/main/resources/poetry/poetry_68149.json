{
  "id": 68149,
  "star": 1,
  "name": "沁园春（寿陶守）",
  "dynasty": "宋代",
  "content": "鹤发鸦髫，欢捧霞觞，酌丹井泉。庆湘山峰顶，飞来古佛，剑池洞里，活底神仙。春雨慳时，千金斗粟，民仰使君为食天。公知否，只活人阴德，合寿千年。宝猊香喷沈烟。环艳翠明红拥寿筵。最一般奇特，凤雏新贵，斑衣绿绶，光彩相鲜。帝命师臣，钦哉有子，飞诏看看又月边。黄封酒，到明年今日，中使传宣。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}