{
  "id": 54799,
  "star": 1,
  "name": "好事近",
  "dynasty": "宋代",
  "content": "公尝贻书台官，欲著私史以谤时政。盖公之在泉幕也，尝有启贺李侍御文会云：“虽莫陪宾客后尘，为大厦之贺，固将续山林野史，记朝阳之鸣。”因是罢归。将离临安，作此词，所谓故园桃李，盖指二侍儿也。 <br> 湖上送残春，已负别时归约。好在故园桃李，为谁开谁落。 <br> 还家应是荔支天，浮蚁要人酌。莫把舞裙歌扇，便等闲抛却。",
  "poet": {
    "id": 439,
    "star": 0,
    "name": "黄公度",
    "image": "http://img.gushiwen.org/authorImg/huanggongdu.jpg",
    "desc": "黄公度（1109～1156）字师宪，号知稼翁，莆田（今属福建）人。绍兴八年进士第一，签书平海军节度判官。后被秦桧诬陷，罢归。除秘书省正字，罢为主管台州崇道观。十九年，差通判肇庆府，摄知南恩州。桧死复起，仕至尚书考功员外郎兼金部员外郎，卒年四十八，著有《知稼翁集》十一卷，《知稼翁词》一卷。"
  },
  "tags": []
}