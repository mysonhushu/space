{
  "id": 64743,
  "star": 2,
  "name": "江城子（贺人生子）",
  "dynasty": "宋代",
  "content": "长庚入梦夜何其。月波迟。露华滋。珠褓犀帷，生此宁馨见晋王衍传。天上麒麟人不识，森果砢，骏权奇。文章锦绣识新机。国风诗。楚人词。銮殿逢莱，早晚奉论思。百岁归来如魏武，从老大，好威仪。",
  "poet": {
    "id": 2067,
    "star": 0,
    "name": "莫蒙",
    "desc": "莫蒙，字养正，青镇（今浙江桐乡县西北）人，一作霅川（今浙江湖州）人（《全宋词》册二）。徽宗宣政间游大学，后应特科出仕。曾为县丞，高宗绍兴间监景德镇税，擢知通化军（《全宋词》册二）。有《卧驼集》十卷，已佚。事见《万姓统谱》卷一二○。"
  },
  "tags": []
}