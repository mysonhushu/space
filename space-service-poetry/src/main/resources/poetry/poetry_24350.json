{
  "id": 24350,
  "star": 1,
  "name": "闻韦驸马使君迁拜台州",
  "dynasty": "唐代",
  "content": "溟藩轸帝忧，见说初鸣驺。德胜祸先戢，情闲思自流。 <br> 蚕殷桑柘空，廪实雀鼠稠。谏虎昔赐骏，安人将问牛。 <br> 曾陪后乘光，共逐平津游。旌旆拥追赏，歌钟催献酬。 <br> 音徽一寂寥，贵贱双沉浮。北郭乏中崖，东方称上头。 <br> 跻山望百城，目尽增遐愁。海逼日月近，天高星汉秋。 <br> 无阶异渐鸿，有志惭驯鸥。终期促孤棹，暂访天台幽。",
  "poet": {
    "id": 3083,
    "star": 0,
    "name": "长孙佐辅",
    "desc": "长孙佐辅，唐，（约公元七九四年前后在世）字不详，朔方人。生卒年均不详，约唐德宗贞元中前后在世。累举进士不第，放荡不羁。弟公辅为吉州刺史，遂往依之。后终不仕。佐辅有诗集号古调集，《全唐诗》存其诗17首。"
  },
  "tags": []
}