{
  "id": 67580,
  "star": 3,
  "name": "木兰花慢",
  "dynasty": "宋代",
  "content": "歌尘凝燕叠，又软语、在雕梁。记剪烛调弦，翻香校谱，学品伊凉。屏山梦云正暖，放东风、卷雨入巫阳。金冷红条孔雀，翠间彩结鸳鸯。银缸。焰冷小兰房。夜悄怯更长。待采叶题诗，含情赠远，烟水茫茫。春妍尚如旧否，料啼痕、暗里浥红妆。须觅流莺寄语，为谁老却刘郎。",
  "poet": {
    "id": 2127,
    "star": 0,
    "name": "张枢",
    "desc": "张枢（1292-1348），字子长，祖籍东阳。父张观光娶金华潘氏，遂家于金华，曾为婺州路教授，是金华首任学官，著有《屏岩小稿》1卷。其外祖父家藏书数万卷，枢取读，强记不忘。稍长，挥笔成章。人问古今沿革、政治得失、礼乐兴废、帝号官名，回答皆无脱误。谈论人物，则其世系门阀，材质良莠，历历如指掌。请许谦收为弟子，谦奇其才，以学友相待。耻仕元朝。七年，诏命为翰林修撰、儒林郎、同知制诰兼国史院编修，纂修本朝后妃功臣传，又坚辞不就。使者强其就道，至武林驿称病辞归，次年卒于家。"
  },
  "tags": []
}