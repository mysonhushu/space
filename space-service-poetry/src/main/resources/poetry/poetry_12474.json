{
  "id": 12474,
  "star": 1,
  "name": "庚子岁避地至玉山，酬韩司马所赠",
  "dynasty": "唐代",
  "content": "沧海疾风起，洪波骇恬鳞。已无济川分，甘作乘桴人。 <br> 挥手谢秣陵，举帆指瓯闽。安和风尘表，偶与琼瑶亲。 <br> 共悲行路难，况逢江南春。故园忽如梦，返复知何辰。 <br> 旷野豺虎满，深山兰蕙新。枉君灞陵什，回首徒酸辛。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}