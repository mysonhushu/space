{
  "id": 68107,
  "star": 1,
  "name": "应天长（苏堤春晓）",
  "dynasty": "宋代",
  "content": "曙林带暝，睛霭弄霏，莺花未认游客。草色旧迎雕辇，蒙茸暗香陌。秋千架，闲晓索。正露洗、绣鸳痕窄。费人省，隔夜浓欢，酲处先觉。 <br> 重过涌金楼，画舫红旌，催向段桥泊。又怕晚天无准，东风妒芳约。垂杨岸，今胜昨。水院近、占先春酌。恁时候，不道归来，香断灯落。",
  "poet": {
    "id": 0,
    "star": 0,
    "name": "张矩"
  },
  "tags": []
}