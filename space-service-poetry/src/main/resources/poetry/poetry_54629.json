{
  "id": 54629,
  "star": 1,
  "name": "念奴娇（王守生辰）",
  "dynasty": "宋代",
  "content": "金滕事业。庆丹青千载，勋在王室。圣主英明平万国，天产非常人物。岳渎分灵，熊罴符梦，五百年方出。致君尧舜，要须纯用经术。 <br> 须信凤阁仙人，风流文采，蔼家声如昔。献纳司存持禁橐，合历三台清秩。倦宿承明，乞麾临郡，暂辍金闺直。五云深处，一星今在南极。",
  "poet": {
    "id": 1223,
    "star": 0,
    "name": "仲并",
    "desc": "约公元一一四七年前后在世]字弥性，江都（今江苏扬州）人。生卒年均不详，约宋高宗绍兴中前后在世。幼好学强记，其母尝屏其所观书，几上仅余台历一册，明旦默记，纤悉不误。高宗绍兴二年（一一三二）进士，调平江府学教授。五年，通判湖州。七年，以张浚荐召至阙，为秦桧所阻，出通判镇江府。十六年，为言者所劾，降二官（《建炎以来系年要录》卷一五五），自是闲退二十年。孝宗隆兴元年（一一六三），擢光禄丞，晚知蕲州。"
  },
  "tags": []
}