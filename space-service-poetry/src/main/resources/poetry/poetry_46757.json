{
  "id": 46757,
  "star": 1,
  "name": "寄刘方平",
  "dynasty": "唐代",
  "content": "十年不出蹊林中，一朝结束甘从戎。严子持竿心寂历， <br> 寥落荒篱遮旧宅。终日碧湍声自喧，暮秋黄菊花谁摘。 <br> 每望南峰如对君，昨来不见多黄云。石径幽人何所在， <br> 玉泉疏钟时独闻。与君从来同语默，岂是悠悠但相识。 <br> 天畔三秋空复情，袖中一字无由得。世人易合复易离， <br> 故交弃置求新知。叹息青青长不改，岁寒霜雪贞松枝。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}