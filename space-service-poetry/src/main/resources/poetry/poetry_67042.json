{
  "id": 67042,
  "star": 1,
  "name": "念奴娇（武夷咏梅）",
  "dynasty": "宋代",
  "content": "乱山深处，见寒梅一朵，皎然如雪。的皪妍姿羞半吐，斜映小窗幽绝。玉染香腮，酥凝冷艳、容态天然别。故人虽远，对花谁肯轻折。 <br> 疑是姑射神仙，幔亭宴罢，迤逦停遥节。爱此溪山供秀润，饱玩洞天风月。万古丛中，百花头上，谁与争高洁。粗桃俗李，不须连夜催发。",
  "poet": {
    "id": 1365,
    "star": 0,
    "name": "刘清夫",
    "desc": "[约公元一二二四年前后在世]字静甫，居麻沙。生卒年均不详，约宋宁宗嘉定末前后在世。能词，与刘子寰同里，常唱酬。所作存于《花庵词选》中者凡五首。"
  },
  "tags": []
}