{
  "id": 61464,
  "star": 1,
  "name": "水调歌头（十之二）",
  "dynasty": "宋代",
  "content": "要识刀圭诀，一味水银铅。驴名马字，九三四八万千般。愚底转生分别，刬地唤爷作父，荆棘满心田。去道日以远，至老昧蹄筌。 <br> 譬如人，归故国，上轻帆。顺风得路，夜里也行船。岂问经州过县，管取投明须到，舟子自能牵。悟道亦如此，半句不相干。",
  "poet": {
    "id": 1144,
    "star": 0,
    "name": "夏元鼎",
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。"
  },
  "tags": []
}