{
  "id": 66164,
  "star": 2,
  "name": "水调歌头（联句问讯罗汉同朱熹）",
  "dynasty": "宋代",
  "content": "雪月两相映，水石互悲鸣。不知岩上枯木，今夜若为情。应见尘中胶扰，便道山间空旷，与么了平生。与么平生了，□水不流行。熹起披衣，瞻碧汉，露华清。寥寥千载，此事本分明。若向乾坤识易，便信行藏无间，处处总圆成。记取渊冰语，莫错定盘星。",
  "poet": {
    "id": 0,
    "star": 0,
    "name": "张式"
  },
  "tags": []
}