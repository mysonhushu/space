{
  "id": 50071,
  "star": 1,
  "name": "雨中花",
  "dynasty": "宋代",
  "content": "倦贰文昌，乐请左符，双旌去指东藩。有腰金新宠，昼锦荣观。独步文章，家传素业，世宝青毡。动欢声和气，里巷初惊，侍从衣冠。 <br> 朱门映柳，绮窗临水，盛游应记当年。端解道、香留罗袜，墨在蛮笺。惆怅江边侧帽，寻思花底遗鞭。不如沈醉，莫思身外，且斗樽前。",
  "poet": {
    "id": 62,
    "star": 0,
    "name": "晁端礼",
    "image": "http://img.gushiwen.org/authorImg/chaoduanli.jpg",
    "desc": "晁端礼(1046～1113) 北宋词人。名一作元礼。字次膺。开德府清丰县（今属河南）人，因其父葬于济州任城（今山东济宁），遂为任城人。徽宗政和三年(1113),由于蔡京举荐,应诏来到京城。适逢宫禁中莲荷初生，他进《并蒂芙蓉》词，大得徽宗称赏。于是以承事郎为大晟府协律。黄称他\"与万俟雅言（咏）齐名，按月律进词\"（《唐宋诸贤绝妙词选》卷七）。未及供职即病逝。► 141篇诗文"
  },
  "tags": []
}