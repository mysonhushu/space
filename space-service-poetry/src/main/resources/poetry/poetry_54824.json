{
  "id": 54824,
  "star": 2,
  "name": "念奴娇（八月十三夜，与宋卿对月赏桂花于光远庵，和李汉老词）",
  "dynasty": "宋代",
  "content": "素秋向晚，正洞庭木落，疏林凋绿。惟有岩前双桂树，翠叶香浮金粟。皓月飞来，徘徊树杪，光射林间屋。夜深人静，好风忽起庭竹。 <br> 俄顷万簌号鸣，清寒疑乍，听高岩悬瀑。起看碧天澄似洗，应费明河千斛。细酌鹅黄，宴搜奇句，逸气凌鸿鹄。浩歌归去，却愁踏碎琼玉。",
  "poet": {
    "id": 0,
    "star": 0,
    "name": "倪稱"
  },
  "tags": []
}