{
  "id": 4085,
  "star": 3,
  "name": "和李侍郎古意（一作古意和李侍郎峤）",
  "dynasty": "唐代",
  "content": "妾家巫山隔汉川，君度南庭向胡苑。高楼迢递想金天， <br> 河汉昭回更怆然。夜如何其夜未央，闲花照月愁洞房。 <br> 自矜夫婿胜王昌，三十曾作侍中郎。一从流落戍渔阳， <br> 怀哉万恨结中肠。南山幂幂兔丝花，北陵青青女萝树。 <br> 由来花叶同一根，今日枝条分两处。三星差池光照灼， <br> 北斗西指秋云薄。茎枯花谢枝憔悴，香销色尽花零落。 <br> 美人长叹艳容萎，含情收取摧折枝。调丝独弹声未移， <br> 感君行坐星岁迟。闺中宛转今若斯，谁能为报征人知。",
  "poet": {
    "id": 1877,
    "star": 0,
    "name": "乔知之",
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。"
  },
  "tags": []
}