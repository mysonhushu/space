{
  "id": 54125,
  "star": 1,
  "name": "蓦山溪（端午有怀新淦）",
  "dynasty": "宋代",
  "content": "去年今日，踪迹留金水。乘兴挈朋侪，游赏遍、南峰佳致。崇仙岸左，争看竞龙舟，人汹汹，鼓冬冬，不觉金乌坠。 <br> 而今寂寞，独处山林里。欲去恨无因，奈阻隔、川途百里。香蒲角黍，对暑悄无言，梅雨细，麦风轻，怅望空垂泪。",
  "poet": {
    "id": 711,
    "star": 0,
    "name": "杨无咎",
    "image": "http://img.gushiwen.org/authorImg/yangwujiu.jpg",
    "desc": "杨无咎（1097～1171）字补之，杨一作扬，一说名补之，字无咎。自号逃禅老人、清夷长者、紫阳居士。临江清江（今江西樟树）人，寓居洪州南昌。绘画尤擅墨梅。水墨人物画师法李公麟。书学欧阳询，笔势劲利。今存《逃禅词》一卷，词多题画之作，风格婉丽。生平事迹见《宋史翼》卷三六。"
  },
  "tags": []
}