{
  "id": 55747,
  "star": 1,
  "name": "折丹桂（端复受官并序·通奉尝欲为先硕人篆帔，命为诗语，某献语曰：）",
  "dynasty": "宋代",
  "content": "“诗礼为家庆，貂蝉七叶余。庭闱称寿处，童稚亦金鱼。”通奉喜，自为小篆，缀珠其上。今此小孙端复以近制奏官，感记旧事，为词以歌之，曼往为弟侄一笑。 <br> 童年未晓君恩重。教得能趋拱。重亲带笑酌天杯，听祝语、殷勤捧。 <br> 青衫得挂尤光宠。桂是蟾宫种。诗书浓处便生枝，但只要、频浇壅。",
  "poet": {
    "id": 2055,
    "star": 0,
    "name": "程大昌",
    "image": "http://img.gushiwen.org/authorImg/chengdachang.jpg",
    "desc": "程大昌(公元1123年─公元1195年)，字泰之，徽州休宁(今属安徽)人。南宋政治家、学者。高宗绍兴二十一年(公元1151年)进士。二十六年，除太平州教授。二十七年，召为大学正。三十年，迁秘书省正字。孝宗即位，擢著作佐郎，历国子司业兼权礼部侍郎、直学士院。"
  },
  "tags": []
}