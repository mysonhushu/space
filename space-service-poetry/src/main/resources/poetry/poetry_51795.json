{
  "id": 51795,
  "star": 1,
  "name": "洞仙歌",
  "dynasty": "宋代",
  "content": "相如当日，曾奏凌云赋。落笔纵横妙风雨。记扬鞭辇路，同醉金明，穷胜赏，不管重城已暮。 <br> 旧游如梦觉，零落朋侪，遗墨淋漓尚如故。况神洲北望，今已丘墟，伤白璧、久埋黄土。但空似、灵光岿然存，怅朗月清风，更无玄度。",
  "poet": {
    "id": 2759,
    "star": 0,
    "name": "曾纡",
    "desc": "曾纡（1073-1135）字公衮，晚号空青先生。江西临川南丰人。北宋丞相曾布第四子。曾布第四子，曾巩之侄。北宋末南宋初散文家、诗人、书法家。"
  },
  "tags": []
}