{
  "id": 2250,
  "star": 1,
  "name": "奉和正日临朝",
  "dynasty": "唐代",
  "content": "时雍表昌运，日正叶灵符。德兼三代礼，功包四海图。 <br> 逾沙纷在列，执玉俨相趋。清跸喧辇道，张乐骇天衢。 <br> 拂蜺九旗映，仪凤八音殊。佳气浮仙掌，熏风绕帝梧。 <br> 天文光七政，皇恩被九区。方陪瘗玉礼，珥笔岱山隅。",
  "poet": {
    "id": 986,
    "star": 0,
    "name": "岑文本",
    "image": "http://img.gushiwen.org/authorImg/cenwenben.jpg",
    "desc": "岑文本（595-645年），字景仁，南阳棘阳（今河南新野县）人，唐太宗朝宰相，文学家。聪慧敏捷，博通经史。十四岁为父申冤，辞情激切，由是知名。萧铣荆州称帝，聘为中书侍郎。河间郡王李孝恭平定荆州，力劝安民。贞观元年，以为秘书郎，迁中书舍人，官至中书令，封为江陵子，参豫政事。贞观十九年，从征辽东，卒于途中，享年五十一岁，褒赠侍中、广州都督，谥号为宪，陪葬昭陵。"
  },
  "tags": []
}