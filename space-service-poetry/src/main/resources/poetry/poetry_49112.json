{
  "id": 49112,
  "star": 1,
  "name": "沁园春（廷评拜官）",
  "dynasty": "宋代",
  "content": "林叶阴浓，海云峰耸，夏景渐分。称画堂开宴，雍雍笑语，高年耆德，初拜君恩。汉相家声，一经传训，赏典今朝归庆门。清和昼，见香飘百和，乐按长春。 <br> 休论。万事纷纭。算寿考、乡闾能几人。况凤书才降，龟龄正永，莫辞金盏，一醉醺醺。萱草忘忧，榴花含笑，庭院风光如再新。成欢颂，愿齐坚桧柏，频奉丝纶。",
  "poet": {
    "id": 913,
    "star": 0,
    "name": "韦骧",
    "desc": "公元一〇三三年至一一一〇五年，字子骏，钱塘人。生于宋仁宗明道二年，卒于徽宗崇宁四年，年七十三岁。工诗文。皇祐五年（公元一0五三年）进士，除知袁州萍乡系。历福建转连判官，主客郎中。出为变路提刑。建中靖国初，（公元一一〇一年）除知明州丐宫祠，以左朝议大夫提举洞霄宫，卒。骧著有文集十八卷，赋二十卷，均《宋史艺文志》并传于世。"
  },
  "tags": []
}