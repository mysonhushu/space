{
  "id": 62178,
  "star": 1,
  "name": "满江红（和刘朔斋节亭韵）",
  "dynasty": "宋代",
  "content": "人似梅花，峭玉立、岁寒风节。新圃辟、种梅千树，幻成南雪。池碎瀑声荷捧雨，径涵秋影篁筛月。唤石君、错落坐庭前，红尘绝。 <br> 嫌聒耳，琴筝戛。慵著眼，俳优狎。但一觞一咏，放怀开阔。涌地池亭工掩映，擎天柱石觇施设。待枝头、金颗可调羹，休轻折。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}