{
  "id": 46743,
  "star": 1,
  "name": "凤阁南厅槐树半生死虽遇阳和终呈枯朽…缘情率尔为咏",
  "dynasty": "唐代",
  "content": "庭槐岁月深，半死尚抽心。叶少宁障日，枝疏不碍禽。 <br> 帷幄谅无取，栋梁非所任。愧在龙楼侧，羞处凤池阴。 <br> 未能辞雨露，犹得款衣簪。惜悲生意尽，空馀古木吟。",
  "poet": {
    "id": 1129,
    "star": 0,
    "name": "李怀远",
    "desc": "李怀远，唐朝中宗时丞相，字广德，邢州柏仁（今河北邢台隆尧）人。生年不详，卒于唐中宗神龙二年（706年）八月。"
  },
  "tags": []
}