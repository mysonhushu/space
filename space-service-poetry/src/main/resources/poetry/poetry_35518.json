{
  "id": 35518,
  "star": 1,
  "name": "帝里",
  "dynasty": "唐代",
  "content": "喧喧蹄毂走红尘，南北东西暮与晨。谩道青云难得路， <br> 何曾紫陌有闲人。杯倾竹叶侯门月，马落桃花御水春。 <br> 只合咏歌来大国，况逢文景化惟新。",
  "poet": {
    "id": 2522,
    "star": 0,
    "name": "罗邺",
    "image": "http://img.gushiwen.org/authorImg/luoye.jpg",
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。"
  },
  "tags": []
}