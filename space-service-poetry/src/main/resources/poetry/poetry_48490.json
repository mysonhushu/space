{
  "id": 48490,
  "star": 1,
  "name": "喜朝天（清暑堂赠蔡君谟·林钟商）",
  "dynasty": "宋代",
  "content": "晓云开。睨仙馆陵虚，步入蓬莱。玉宇琼甃，对青林近，归鸟徘徊。风月顿消清暑，野色对、江山助诗才。箫鼓宴，璇题宝字，浮动持杯。 <br> 人多送目天际，识渡舟帆小，时见潮回。故国千里，共十万室，日日春台。睢社朝京非远，正如羹、民口渴盐梅。佳景在，吴侬还望，分阃重来。",
  "poet": {
    "id": 587,
    "star": 0,
    "name": "张先",
    "image": "http://img.gushiwen.org/authorImg/zhangxian.jpg",
    "desc": "张先（990－1078），字子野，乌程（今浙江湖州吴兴）人。北宋时期著名的词人，曾任安陆县的知县，因此人称“张安陆”。天圣八年进士，官至尚书都官郎中。晚年退居湖杭之间。曾与梅尧臣、欧阳修、苏轼等游。善作慢词，与柳永齐名，造语工巧，曾因三处善用“影”字，世称张三影。"
  },
  "tags": []
}