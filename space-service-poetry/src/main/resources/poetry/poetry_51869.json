{
  "id": 51869,
  "star": 3,
  "name": "念奴娇",
  "dynasty": "宋代",
  "content": "素光练静，照青山隐隐，修眉横绿。鳷鹊楼高天似水，碧瓦寒生银粟。万丈辉光，奔云涌雾，飞过卢鸿屋。更无尘翳，皓然冷浸梧竹。 <br> 因念鹤发仙翁，当时曾共赏，紫岩飞瀑。对影三人聊痛饮，一洗闲愁千斛。斗转参移，翻然归去，万里骑黄鹄。一川霜晓，叫云吹断横玉。",
  "poet": {
    "id": 182,
    "star": 0,
    "name": "徐俯",
    "desc": "徐俯（1075～1141）宋代官员，江西派著名诗人之一。字师川，自号东湖居士，原籍洪州分宁（江西修水县）人，后迁居德兴天门村。徐禧之子，黄庭坚之甥。因父死于国事，授通直郎，累官右谏议大夫。绍兴二年（1132），赐进士出身。三年，迁翰林学士，擢端明殿学士，签书枢密院事，官至参知政事。后以事提举洞霄宫。工诗词，著有《东湖集》，不传。"
  },
  "tags": []
}