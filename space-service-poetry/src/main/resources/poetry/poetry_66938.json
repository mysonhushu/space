{
  "id": 66938,
  "star": 1,
  "name": "贺新郎（送杜子野赴省）",
  "dynasty": "宋代",
  "content": "说到城南杜。尽风流、至今人号，去天尺五。家世联翩苍玉佩，自有文章机杼。看鸾凤、九霄轩翥。文阵堂堂新得隽，正少年、壮气虹霓吐。拈彩笔，月城去。 <br> 出关相送梅千树。雪连空、马蹄特特，晓寒人度。帝里春浓花似海，催人明光奏赋。须快展、亨衢阔步。随世功名真漫浪，要平生、所学期无负。须记得，别时语。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}