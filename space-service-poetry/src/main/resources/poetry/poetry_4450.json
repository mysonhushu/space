{
  "id": 4450,
  "star": 1,
  "name": "送宋休远之蜀任",
  "dynasty": "唐代",
  "content": "求友殊损益，行道异穷申。缀我平生气，吐赠薄游人。 <br> 结恩事明主，忍爱远辞亲。色丽成都俗，膏腴蜀水滨。 <br> 如何从宦子，坚白共缁磷。日月千龄旦，河山万族春。 <br> 怀铅书瑞府，横草事边尘。不及安人吏，能令王化淳。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}