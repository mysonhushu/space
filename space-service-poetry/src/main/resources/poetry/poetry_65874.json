{
  "id": 65874,
  "star": 1,
  "name": "金蕉叶",
  "dynasty": "宋代",
  "content": "业霄逸韵祥烟渺。摇金翠、玲珑三岛。地控全吴，山横旧楚春来早。千里断云芳草。 <br> 六朝遗恨连江表。都分付、倚楼吟啸。铁瓮城头，一声画角吹残照。带夜潮来到。",
  "poet": {
    "id": 544,
    "star": 0,
    "name": "仲殊",
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。"
  },
  "tags": []
}