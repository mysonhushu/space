{
  "id": 67835,
  "star": 1,
  "name": "汉宫春（寿张安国舍人）",
  "dynasty": "宋代",
  "content": "绛阙朝元。倦飞鸾控鹤，来寓人间。天教散舒和气，好与春还。蓬瀛罢宴，褪仙裳、欲冠貂蝉。应是念、潇湘胜概，来与蕃宣。 <br> 宣室向来初见，叹不如、文帝夜半虚前。多情吊沉赋罢，莫负留连。经纶事叶，向朝廷、谁与争先。明岁好，云屏间坐，十分宣劝金船。",
  "poet": {
    "id": 3068,
    "star": 0,
    "name": "高伯达",
    "desc": "高伯达，宋朝人，著有《汉宫春》（寿张安国舍人），《千秋岁》，《鹧鸪天》。"
  },
  "tags": []
}