{
  "id": 65945,
  "star": 1,
  "name": "临江仙",
  "dynasty": "宋代",
  "content": "绮席流欢欢正洽，高楼佳气重重。钗头小篆烛花红。直须将喜事，来报主人公。桂月十分春正半，广寒宫殿葱葱。姮娥相对曲阑东。云梯知不远，平步蹑东风。",
  "poet": {
    "id": 868,
    "star": 0,
    "name": "洪迈",
    "desc": "洪迈（1123——1202），南宋饶州鄱阳（今江西省上饶市鄱阳县）人，字景卢，号容斋，又号野处。洪皓第三子。官至翰林院学士、资政大夫、端明殿学士，副丞相、封魏郡开国公、光禄大夫。卒年八十，谥“文敏”。配张氏，兵部侍郎张渊道女、继配陈氏，均封和国夫人。南宋著名文学家。"
  },
  "tags": []
}