{
  "id": 54500,
  "star": 1,
  "name": "木兰花慢",
  "dynasty": "宋代",
  "content": "忠劳久笃于王家；维熊维罴，吉梦是生于男子。彩绚朝阳之F457F23C，光腾天上之麒麟。岂维相阀之英，抑亦圣朝之瑞。椒花柏叶，王正初过于三朝；凤蜡星球，灯夕匪遥于十日。懿兹盛旦，宜溢欢声。恭维某官、昴宿储神，长庚孕瑞。五百年之名世，王国克生；八千岁而为春，帝心简在。繇甘泉之法从，作鄞水之民师。暂离玉立之班，聊践人生之贵。公平政教，揽回六邑之阳和；洒落文章，改观十洲之风月。萃其阴德，获是遐龄。紫府茂万福之祺，黑头伫三公之拜。某一廛受地，千指戴天。虽居原宪之贫，实感文翁之化。式逢庆诞，辄献邑CF5C。寄调于木兰花，侑欢于金蕉叶。仰祈青瞩，少见丹衷。干冒台严，不任愧汗。 <br> 喜阳和应律，启佳气、满寰瀛。正雪洗疏梅，云浮淡月，昨夜生明。熊罴信占梦好，当年相阀再蟠英。收拾仙风道韵，萃兹一点台星。 <br> 功名。壮岁逢真。主紫橐、耀西清。向玉笋光中，瑶林宴里，来拥双旌。青毡家旧物，看长参、鼎鼐乐升平。春醑休辞介寿，鹤书已播彤廷。",
  "poet": {
    "id": 982,
    "star": 0,
    "name": "史浩",
    "image": "http://img.gushiwen.org/authorImg/shihao.jpg",
    "desc": "史浩（1106年—1194年），字直翁，号真隐。明州鄞县人，南宋政治家、词人。高宗绍兴十五年（1144年）进士，由温州教授除太学正，升为国子博士。他向宋高宗建议立太子，以此受知于朝廷，绍兴三十二年，宋孝宗即位，授参知政事。隆兴元年，拜尚书右仆射。淳熙十年，除太保致仕，封魏国公。宋光宗御极，进太师。绍熙五年，薨，年八十九，封会稽郡王。宋宁宗登基，赐谥文惠。嘉定十四年，以子史弥远贵，追封越王，改谥忠定，配享孝宗庙庭。为昭勋阁二十四功臣之一。"
  },
  "tags": []
}