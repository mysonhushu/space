{
  "id": 66907,
  "star": 1,
  "name": "贺新郎（丁未守邵武，宴同官）",
  "dynasty": "宋代",
  "content": "此是河清宴。觉朝来、薰风满入，生绡团扇。太守愁眉才一展，且喜街头米贱。且莫管、官租难办。远砌苔钱无限数，更莲池、雨过珠零乱。尽买得，凌波面。 <br> 家山乐事真堪羡。记年时、荔枝新熟，荷筒齐劝。底事来寻蕉鹿梦，赢得乾忙似箭。笑富贵、都如邮传。做了丰年还百姓，便莼鲈、归兴催张翰。看卿等，上霄汉。",
  "poet": {
    "id": 2018,
    "star": 0,
    "name": "王迈",
    "desc": "王迈(1184～1248) ，南宋诗人。字实之，一作贯之。自号臞轩居士。今福建仙游县园庄镇（旧称慈孝里）人。嘉定十年(1217)进士，经历南外睦宗院教授、漳州通判等职。为人刚直敢言，刘克庄曾以\"策好人争诵，名高士责全\"诗句相赠。后来他由于应诏直言，被台官弹劾而降职。淳□中，主持邵武军事务，死后追封为司农少卿。"
  },
  "tags": []
}