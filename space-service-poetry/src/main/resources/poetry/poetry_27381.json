{
  "id": 27381,
  "star": 1,
  "name": "和河南白尹西池北新葺水斋招赏十二韵",
  "dynasty": "唐代",
  "content": "二室峰前水，三川府右亭。乱流深竹径，分绕小花汀。 <br> 池角通泉脉，堂心豁地形。坐中寒瑟瑟，床下细泠泠。 <br> 雨夜思巫峡，秋朝想洞庭。千年孤镜碧，一片远天青。 <br> 鱼戏摇红尾，鸥闲退白翎。荷倾泻珠露，沙乱动金星。 <br> 藤架如纱帐，苔墙似锦屏。龙门人少到，仙棹自多停。 <br> 游忆高僧伴，吟招野客听。馀波不能惜，便欲养浮萍。",
  "poet": {
    "id": 340,
    "star": 0,
    "name": "雍陶",
    "desc": "雍陶（约789~873以前），字国钧，成都人。工于词赋。有《唐志集》五卷，今传。"
  },
  "tags": []
}