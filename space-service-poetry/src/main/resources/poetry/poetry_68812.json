{
  "id": 68812,
  "star": 1,
  "name": "一萼红（夜闻南妇哭北夫）",
  "dynasty": "宋代",
  "content": "拥孤衾，正朔风凄紧，毡帐夜生寒。春梦无凭，秋期又误，迢递烟水云山。断肠处、黄茅瘴雨，恨骢马、憔悴只空还。揉翠盟孤，啼红怨切，暗老朱颜。 <br> 堪叹扬州十里，甚倡条冶叶，不省春残。蔡琰悲笳，昭君怨曲，何预当日悲欢。谩赢得、西邻倦客，空惆怅、今古上眉端。梦破梅花，角声又报春阑。",
  "poet": {
    "id": 1572,
    "star": 0,
    "name": "刘天迪",
    "desc": "刘天迪，南宋末遗民词人，生卒事迹均不详。号云闲，西昌（今江西泰和县西）人。"
  },
  "tags": []
}