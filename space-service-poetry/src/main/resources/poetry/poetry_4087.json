{
  "id": 4087,
  "star": 1,
  "name": "羸骏篇",
  "dynasty": "唐代",
  "content": "喷玉长鸣西北来，自言当代是龙媒。万里铁关行入贡， <br> 九重金阙为君开，蹀躞朝驰过上苑，zazb暝走发章台。 <br> 玉勒金鞍荷装饰，路傍观者无穷极。小山桂树比权奇， <br> 上林桃花况颜色。忽闻天将出龙沙，汉主持将驾鼓车。 <br> 去去山川劳日夜，遥遥关塞断烟霞。山川关塞十年征， <br> 汗血流离赴月营。肌肤销远道，膂力尽长城。 <br> 长城日夕苦风霜，中有连年百战场。摇珂啮勒金羁尽， <br> 争锋足顿铁菱伤。垂耳罢轻赍，弃置在寒谿. <br> 大宛蒲海北，滇壑隽崖西。沙平留缓步，路远闇频嘶。 <br> 从来力尽君须弃，何必寻途我已迷。岁岁年年奔远道， <br> 朝朝暮暮催疲老。扣冰晨饮黄河源，拂雪夜食天山草。 <br> 楚水澶溪征战事，吴塞乌江辛苦地。持来报主不辞劳， <br> 宿昔立功非重利。丹心素节本无求，长鸣向君君不留。 <br> 只应澶漫归田里，万里低昂任生死。君王倘若不见遗， <br> 白骨黄金犹可市。",
  "poet": {
    "id": 1877,
    "star": 0,
    "name": "乔知之",
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。"
  },
  "tags": []
}