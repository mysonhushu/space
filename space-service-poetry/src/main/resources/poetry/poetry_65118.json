{
  "id": 65118,
  "star": 1,
  "name": "望江南（四）",
  "dynasty": "宋代",
  "content": "江南竹，清润绝纤埃。深径欲留双凤宿，后庭偏映小桃开。风月影徘徊。寒玉瘦，霜霰信相催。粉泪空流妆点在，羊车曾傍翠枝来。龙笛莫轻裁。",
  "poet": {
    "id": 228,
    "star": 0,
    "name": "王琪",
    "desc": "王琪：字君玉，生于华阳(今四川成都)，徙舒(今安徽庐江)。他是王罕之子、王珪的从兄。北宋政治家、文学家。"
  },
  "tags": []
}