{
  "id": 53878,
  "star": 2,
  "name": "风流子（和桐城魏宰）",
  "dynasty": "宋代",
  "content": "扁舟南浦岸，分携处、鸣佩忆珊珊。见十里长堤，数声啼F774，至今清泪，襟袖斓斑。谁信道，沈腰成瘦减，潘鬓就衰残。漫把酒临风，看花对月，不言拄笏，无绪凭阑。 <br> 相逢复相感，但凝情秋水，送恨春山。应念马催行色，泥溅征衫。况芳菲将过，红英婉娩，追随正乐，黄鸟间关。争得此心无著，浑似云闲。",
  "poet": {
    "id": 159,
    "star": 0,
    "name": "王之道",
    "image": "http://img.gushiwen.org/authorImg/wangzhidao.jpg",
    "desc": "公元一〇九三年至一一六九年字彦猷，庐州濡须人。生于宋哲宗元祐八年，卒于孝宗乾道五年，年七十七岁。善文，明白晓畅，诗亦真朴有致。为人慷慨有气节。宣和六年，（公元一一二四年）与兄之义弟之深同登进士第。对策极言燕云用兵之非，以切直抑制下列。调历阳丞。绍兴和议初成，之道方通判滁州，力陈辱国非便。大忤秦桧意，谪监南雄盐税。坐是沦废者二十年。后累官湖南转运判官，以朝奉大夫致仕。之道著有相山集三十卷，《四库总目》相山词一卷，《文献通考》传于世。"
  },
  "tags": []
}