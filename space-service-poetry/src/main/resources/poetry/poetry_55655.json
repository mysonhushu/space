{
  "id": 55655,
  "star": 1,
  "name": "谒金门",
  "dynasty": "宋代",
  "content": "春索寞。楼上晚来风恶。午醉初醒罗袖薄。护寒添翠幕。 <br> 愁里花时过却。闲处泪珠偷落。憔悴只羞人问著。镜中还自觉。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}