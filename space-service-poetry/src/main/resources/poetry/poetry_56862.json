{
  "id": 56862,
  "star": 1,
  "name": "西河（饯钱漕仲耕移知婺州奏事，用幼安韵）",
  "dynasty": "宋代",
  "content": "清似水。不了眼中供泪。今宵忍听唱阳关，暮云千里。可堪客里送行人，家山空老春荠。 <br> 道别去、如许易。离合定非人意。几年回首望龙门，近才御李。也知追诏有来时，匆匆今见归骑。 <br> 整弓刀，徒御喜。举离觞、饮酹无味。端的慰人愁悴。想天心，注倚方深，应是日日传宣公来未。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}