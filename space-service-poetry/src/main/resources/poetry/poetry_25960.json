{
  "id": 25960,
  "star": 1,
  "name": "题凤翔西郭新亭",
  "dynasty": "唐代",
  "content": "西郭尘埃外，新亭制度奇。地形当要处，人力是闲时。 <br> 结构方殊绝，高低更合宜。栋梁清俸买，松竹远山移。 <br> 佛寺幽难敌，仙家景可追。良工惭巧尽，上客恨逢迟。 <br> 两面寒波涨，当前软柳垂。清虚宜月入，凉冷胜风吹。 <br> 宴赏军容静，登临妓乐随。鱼龙听弦管，凫鹤识旌旗。 <br> 泛鹢春流阔，飞觞白日欹。闲花长在户，嫩藓乍缘墀。 <br> 永望情无极，频来困不辞。云峰晴转翠，烟树晓逾滋。 <br> 向野惟贪静，临空遽觉危。行人如不到，游乐更何为。",
  "poet": {
    "id": 477,
    "star": 0,
    "name": "姚合",
    "image": "http://img.gushiwen.org/authorImg/yaohe.jpg",
    "desc": "姚合，陕州硖石人。生卒年均不详，约唐文宗太和中前后在世。以诗名。登元和十一年（公元八一六年）进士第。初授武功主簿，人因称为姚武功。调富平、万年尉。宝历中，（公元八二六年左右）历监察御史，户部员外郎。出任荆、杭二州刺史。后为给事中，陕、虢观察使。与马戴、费冠卿、殷尧藩、张籍游，李频师事之。诗与贾岛齐名，号称“姚、贾”。仕终秘书监。合著有诗集十卷，《新唐书艺文志》及选王维、祖咏等十八人诗，为极玄集一卷，又摭古人诗联，叙其措意，各有体要，撰诗例一卷，（均《唐才子传》）并传于世。"
  },
  "tags": []
}