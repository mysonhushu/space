{
  "id": 61917,
  "star": 1,
  "name": "水龙吟（再和）",
  "dynasty": "宋代",
  "content": "天涯舍我先归，还知我以何时去。浮生萍梗，南辕北旆，之吴之楚。岂偶然哉，祗堪一笑，无庸多语。向临岐赋别，丁宁祝望，竿百尺、进一步。 <br> 其奈头颅如许。更藩篱、穴犹据虎。良机一失，付之谁手，探囊堪取。君对天庭，上咨西事，历陈条绪。问相如、汉指来宣，果何益、亦何苦。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}