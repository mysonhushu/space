{
  "id": 70227,
  "star": 2,
  "name": "【中吕】快活三过朝天子四换头　叹四美",
  "dynasty": "元代",
  "content": "良辰媚景换今古，赏心乐事暗乘除。人生四事岂能无，不可教轻辜负。唤取，<br>伴侣，正好向西湖路。花前沉醉倒玉壶，香氵翁雾红飞雨。九十韶华，人间客寓，<br>把三分分数数。一分是流水，二分是尘土，不觉的春将暮。西园杖履，望眼无穷<br>恨有馀。飘残香絮，歌残《白》。海棠花底鹧鸪，杨柳梢头杜宇，都唤取春归<br>去。　忆别<br>　　人去后敛翠颦，春归也掩朱门。日长庭静怕黄昏，又是愁时分。新痕，旧痕，<br>泪滴尽愁难尽。今宵鸳帐睡怎稳？口儿念心儿印。独上妆楼，无人存问。见花梢<br>月半轮，望频，断魂，正人远天涯近。长空成阵，雁字行行点暮云。早是多离多<br>恨，多愁多闷。叮咛的嘱君，若见俺那人，早寄取个平安信。　道情<br>　　闲来时看古书，闷来时绕村沽。杖头不索挂葫芦，葫芦提大家提将去。醉足，<br>睡足，观满眼山无数。堆蓝叠翠列画图，隔断红尘路。万里长江，烟波深处，但<br>行人问所居。老夫，彼处，向鹦鹉洲边住。无荣无辱，堪笑朝中都宰辅。韩信埋<br>伏，萧何法律，张良见世途。子不如闻早归山去。",
  "poet": {
    "id": 0,
    "star": 0,
    "name": "未知作者"
  },
  "tags": []
}