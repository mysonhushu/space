{
  "id": 51480,
  "star": 1,
  "name": "满庭芳（夏曲）",
  "dynasty": "宋代",
  "content": "烁石炎曦，过云急雨，院落槐午阴清。藕花开遍，绿细一池萍。槽下真珠溜溜，龙团破、河朔余酲。阑干外，梧桐叶底，金井辘轳声。 <br> 盈盈。开雾帐，珊瑚连枕，云母围屏。对肌肤冰雪，自有凉生。翠袖风回画扇，拂香篆、虬尾斜横。北窗晚，娟娟静色，竹影上帘旌。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}