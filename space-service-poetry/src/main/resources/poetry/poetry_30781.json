{
  "id": 30781,
  "star": 4,
  "name": "折杨柳十首",
  "dynasty": "唐代",
  "content": "华清高树出离宫，南陌柔条带暖风。 <br> 谁见轻阴是良夜，瀑泉声畔月明中。 <br> 洛桥晴影覆江船，羌笛秋声湿塞烟。 <br> 闲想习池公宴罢，水蒲风絮夕阳天。 <br> 嫩绿轻悬似缀旒，路人遥见隔宫楼。 <br> 谁能更近丹墀种，解播皇风入九州。 <br> 暖风晴日断浮埃，废路新条发钓台。 <br> 处处轻阴可惆怅，后人攀处古人栽。 <br> 潭上江边袅袅垂，日高风静絮相随。 <br> 青楼一树无人见，正是女郎眠觉时。 <br> 汴水高悬百万条，风清两岸一时摇。 <br> 隋家力尽虚栽得，无限春风属圣朝。 <br> 和风烟树九重城，夹路春阴十万营。 <br> 唯向边头不堪望，一株憔悴少人行。 <br> 窗外齐垂旭日初，楼边轻暖好风徐。 <br> 游人莫道栽无益，桃李清阴却不如。 <br> 众木犹寒独早青，御沟桥畔曲江亭。 <br> 陶家旧日应如此，一院春条绿绕厅。 <br> 帐偃缨垂细复繁，令人心想石家园。 <br> 风条月影皆堪重，何事侯门爱树萱。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}