{
  "id": 65598,
  "star": 1,
  "name": "江神子",
  "dynasty": "宋代",
  "content": "亭亭鹤羽戏芝田。看群仙。起青涟。绿盖红幢，千乘去朝天。留得瑶姬清夜舞，人与月，斗婵娟。凭阑有恨不堪言。倩谁传。曲声圆。写尽清愁，香弄晚风妍。不羡山头窥玉井，花十丈，藕如船。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}