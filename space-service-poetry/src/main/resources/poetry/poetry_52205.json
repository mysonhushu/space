{
  "id": 52205,
  "star": 2,
  "name": "满庭芳（戊辰上元黄子余席上，时未有月）",
  "dynasty": "宋代",
  "content": "宿雨初收，晚风微度，万家帘卷青烟。暗尘随马，人物似神仙。试问天公借月，天须放、明月教圆。应移下，广寒宫殿，灯火接星躔。 <br> 卢川。元古郡，当时太守，宾从俱贤。到如今井邑，歌吹喧阗。花下红妆卖酒，时相遇、曲水桥边。谁知道，山城父老，重见中兴年。",
  "poet": {
    "id": 0,
    "star": 0,
    "name": "王庭"
  },
  "tags": []
}