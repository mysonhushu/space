{
  "id": 43276,
  "star": 1,
  "name": "答豆卢次方",
  "dynasty": "唐代",
  "content": "吾爱道交论，为高贵世名。昔称柴桑令，今闻豆卢生。 <br> 彼生清淮气，独钟文中彩。近作公宴诗，如逢何柳在。 <br> 吾用古人耳，采君四坐珍。贤士胜朝晖，温温无冬春。 <br> 朝晖烁我肌，贤士清我神。微尔与云鹄，幽怀何由申。 <br> 别来秋风至，独坐楚山碧。高月当清冥，禅心正寂历。 <br> 增波徒相骇，人远情不隔。有书遗琼什，以代貂襜褕。 <br> 风教凌越绝，声名掩吴趋。悬璧安可酬，徙倚还踟蹰。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}