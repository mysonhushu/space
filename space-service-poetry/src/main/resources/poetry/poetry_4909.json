{
  "id": 4909,
  "star": 1,
  "name": "奉和幸韦嗣立山庄侍燕应制",
  "dynasty": "唐代",
  "content": "贤族唯题里，儒门但署乡。何如表岩洞，宸翰发辉光。 <br> 地在兹山曲，家临郃水阳。六龙驻旌罕，四牡耀旂常。 <br> 北斗临台座，东山入庙堂。天高羽翼近，主圣股肱良。 <br> 野竹池亭气，村花涧谷香。纵然怀豹隐，空愧蹑鹓行。",
  "poet": {
    "id": 134,
    "star": 0,
    "name": "赵彦昭",
    "desc": "[唐]（公元？年至七一四年后不久）字奂然，甘州张掖人。生年不详，约卒于唐玄宗开元二年后不久。少豪迈，风骨秀爽。及进士第，调南部尉。历左台监察御史。中宗时，累迁中书侍郎，同中书门下平章事。睿宗立，出为宋州刺史。后入为吏部侍郎，迁刑部尚书，封耿国公。寻贬江州别驾，卒。彦昭所作诗，《全唐诗录》存一卷，传于世。"
  },
  "tags": []
}