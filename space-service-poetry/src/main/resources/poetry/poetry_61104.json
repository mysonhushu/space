{
  "id": 61104,
  "star": 1,
  "name": "满江红",
  "dynasty": "宋代",
  "content": "糁径红茵，莫要放、儿童抛砾。知渠是、仙家变幻，佛家空色。青女无端工翦彩，紫姑有祟曾迷赤。但双双、戏蝶绕空枝，飞还息。 <br> 鲸量减，驹阴急。芳事过，余情惜。漫新腔窈渺，奏云和瑟。飘荡随他红叶水，萧条化作青芜国。忆桥边、池上共攀翻，空留迹。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}