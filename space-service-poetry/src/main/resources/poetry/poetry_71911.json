{
  "id": 71911,
  "star": 6,
  "name": "送监丞家同年守简池三十韵",
  "dynasty": "宋代",
  "content": "去年为君来，明廷峙鸾鹄。今年为亲归，蚕市苦思蜀。<br>扶舆出修门，万里宛在目。大江六月寒，风饱帆数幅。<br>金山如幽人，杜蘅缭荷屋。采石如壮士，铁骑明鋈续。<br>五老烟光开，九华云气矗。如王公大人，冠冕而佩玉。<br>大孤狷介甚，赤壁清旷足。黄鹤侠者流，隽放不容束。<br>英雄古荆州，霜月耿乔木。寂寞三闾亭，风露落秋菊。<br>阳台峰十二，森拱峡江曲。高标耸赤松，绝槩凛孤竹。<br>或如汉汲黯，抗直敢掁触。又如唐真卿，峻絜不受辱。<br>瞿唐滟滪堆，一柱轧坤轴。溃城睢阳孤，钩党林宗独。<br>水石明边酌，苹蓼佳处宿。宽作几月程，迎面峨眉绿。<br>世道淡有味，人生平为福。江山无愧容，草木有余馥。<br>试剑信雄拔，易简更清沃。虎蛇方横道，有此廉平牧。<br>相如驷马贵，长孺一翁秃。明河隔黄姑，碧落杳飞鹜。<br>独复即无妄，多识乃大畜。岁晏以为期，仁亦在乎熟。<br>木末老芙蓉，阑干深苜蓿。邮签莫厌娄，瑟僴尉淇奥。",
  "fanyi": "<h2>注释</h2> 同年：同时考中进士的朋友，近似“同学”。<br>明河二句：意为银河隔断了牵牛星，只有飞鹜在天空往返。明河，天上的银河。黄姑，星名，即河鼓（牵牛）星。碧落，天空。<a href=\"http://so.gushiwen.org/author_665.aspx\">白居易</a>《长恨歌》：“上穷碧落下黄泉。”<br>无妄：真实无伪。<br>大畜：博学多才。<br>岁晏句：此句意谓守简池有一定期限，年末可回。岁晏，一年将尽的时候。<br>木末二句：意谓简池草木丰茂。木末，树梢。芙蓉，木芙蓉，落叶灌木或小乔木。叶掌状，秋季开白或淡红色花，结蒴果，有毛。栽培供观赏，插条即活。俗称芙蓉或芙蓉花。又称木莲。或称地芙蓉，以别于荷花之称芙蓉。花叶可入药。<br>苜蓿：mùxu，豆科。一年或多年生草本。重要牧草和绿肥。叶互生，复叶由三片小叶组成。花蝶形，呈紫色。结荚果。<br>邮签二句：大意为守简池期间常寄信息，以慰家人长想。《卫风·淇奥》：“瞻彼淇奥，绿竹猗猗。有匪君子，如切如磋，如琢如磨。瑟兮僴兮，赫兮咺兮。有匪君子，终不可谖兮。",
  "about": "<h2>题解</h2> 　　监丞家同年去守简池，作者写此<a href=\"http://so.gushiwen.org/view_71911.aspx\">诗</a>送别。全诗六十句，这里节选的是末尾十句。诗中用《卫风·淇奥》典故，希望同年与家人常通消息，以慰长想。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": [
    "送别",
    "思亲"
  ]
}