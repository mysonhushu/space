{
  "id": 60660,
  "star": 1,
  "name": "满路花",
  "dynasty": "宋代",
  "content": "帘筛月影金，风卷杨花雪。天边鸿雁少，音尘绝。春光欲暮，客心归心折。江湖波浪阔。目断家山，料应易过佳节。 <br> 柔情千点，杜宇枝头血。危肠余寸许，谁能接。眠思梦忆，不似今番切。欲对何人说。搅镜沈吟，瘦来须有差别。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}