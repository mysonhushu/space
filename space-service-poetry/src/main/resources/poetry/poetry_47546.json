{
  "id": 47546,
  "star": 1,
  "name": "读襄阳耆旧传，因作诗五百言寄皮袭美",
  "dynasty": "唐代",
  "content": "汉皋古来雄，山水天下秀。高当轸翼分，化作英髦囿。 </p> <p>暴秦之前人，灰灭不可究。自从宋生贤，特立冠耆旧。 </p> <p>离骚既日月，九辩即列宿。卓哉悲秋辞，合在风雅右。 </p> <p>庞公乐幽隐，辟聘无所就。只爱鹿门泉，泠泠倚岩漱。 </p> <p>孔明卧龙者，潜伏躬耕耨。忽遭玄德云，遂起鳞角斗。 </p> <p>三胡节皆峻，二习名亦茂。其馀文武家，相望如斥堠。 </p> <p>缅思齐梁降，寂寞寡清胄。凝融为漪澜，复结作莹琇. </p> <p>不知粹和气，有得方大受。将生皮夫子，上帝可其奏。 </p> <p>并包数公才，用以殿厥后。尝闻儿童岁，嬉戏陈俎豆。 </p> <p>积渐开词源，一派分万溜。先崇丘旦室，大惧隳结构。 </p> <p>次补荀孟垣，所贵亡罅漏。仰瞻三皇道，虮虱在宇宙。 </p> <p>却视五霸图，股掌弄孩幼。或能醢髋髀，或与翼雏鷇. </p> <p>或喜掉直舌，或乐斩邪脰。或耨鉏翳荟，或整理错谬。 </p> <p>或如百千骑，合沓原野狩。又如晓江平，风死波不皱。 </p> <p>幽埋力须掘，遗落赀必购。乃于文学中，十倍猗顿富。 </p> <p>囊乏向咸镐，马重迟步骤。专场射策时，缚虎当羿彀。 </p> <p>归来把通籍，且作高堂寿。未足逞戈矛，谁云被文绣。 </p> <p>从知偶东下，帆影拂吴岫。物象悉摧藏，精灵畏雕镂。 </p> <p>伊余抱沈疾，憔悴守圭窦。方推洪范畴，更念大玄首。 </p> <p>陈诗采风俗，学古穷篆籀。朝朝贳薪米，往往逢责诟。 </p> <p>既被邻里轻，亦为妻子陋。持冠适瓯越，敢怨不得售。 </p> <p>窘若晒沙鱼，悲如哭霜狖。唯君枉车辙，以逐海上臭。 </p> <p>披襟两相对，半夜忽白昼。执热濯清风，忘忧饮醇酎。 </p> <p>驱为文翰侣，驽皂参骥厩。有时谐宫商，自喜真邂逅。 </p> <p>道孤情易苦，语直诗还瘦。藻匠如见酬，终身致怀袖。 </p> <p> ",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}