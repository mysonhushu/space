{
  "id": 39861,
  "star": 1,
  "name": "观水墨障子",
  "dynasty": "唐代",
  "content": "若非神助笔，砚水恐藏龙。研尽一寸墨，扫成千仞峰。 <br> 壁根堆乱石，床罅插枯松。岳麓穿因鼠，湘江绽为蛩。 <br> 挂衣岚气湿，梦枕浪头舂。只为少颜色，时人著意慵。",
  "poet": {
    "id": 606,
    "star": 0,
    "name": "李洞",
    "desc": "李洞，字才江，人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。 晚唐诗人李洞有一百七十余首诗歌(残句六句)流传至今,其中涉及蜀中的诗篇约有三十首,占其创作总量的六分之一,足见蜀中经历在其诗歌创作中占有的重要地位。"
  },
  "tags": []
}