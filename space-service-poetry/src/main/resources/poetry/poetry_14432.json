{
  "id": 14432,
  "star": 1,
  "name": "酬韩校书愈打球歌",
  "dynasty": "唐代",
  "content": "仆本修文持笔者，今来帅领红旌下。不能无事习蛇矛， <br> 闲就平场学使马。军中伎痒骁智材，竞驰骏逸随我来。 <br> 护军对引相向去，风呼月旋朋先开。俯身仰击复傍击， <br> 难于古人左右射。齐观百步透短门，谁羡养由遥破的。 <br> 儒生疑我新发狂，武夫爱我生雄光。杖移鬃底拂尾后， <br> 星从月下流中场。人不约，心自一。马不鞭，蹄自疾。 <br> 凡情莫辨捷中能，拙目翻惊巧时失。韩生讶我为斯艺， <br> 劝我徐驱作安计。不知戎事竟何成，且愧吾人一言惠。",
  "poet": {
    "id": 249,
    "star": 0,
    "name": "张建封",
    "desc": "[唐]（公元七三五年至八oo年）字本立，邓州南阳人，寓居兖州。生于唐玄宗开元二十三年，卒于德宗贞元十六年，年六十六岁。少喜文章，能辩论，慷慨尚气，以功名自许。代宗诏李光弼进讨苏常盗，建封请前谕盗，一日降数千人。德宗时，李希烈反，建封拒战有功，拜徐、泗、濠节度使。贞元中来朝。时宦者主宫市，谏章列上皆不纳；建封得间言之，帝颇顺听。及还镇，帝赋诗以饯，又以鞭赐之。后以病求代，代者未至而卒。建封著有文二百三十篇，《新唐书艺文志》传于世。"
  },
  "tags": []
}