{
  "id": 54989,
  "star": 1,
  "name": "番禺调笑",
  "dynasty": "宋代",
  "content": "句队盖闻五岭分疆，说番禺之大府；一尊属客，见南伯之高情，摭遗事于前闻，度新词而屡舞。宫商递奏，调笑入场。 <br> 羊仙黄木湾头声B278B278然。碧云深处起非烟。骑羊执穗衣分锦，快睹浮空五列仙。腾空昔日持铜虎。嘉瑞能名灼前古。羽人叱石会重来，治行于今最南土。 <br> 南土。贤铜虎。黄木湾头腾好语。骑羊执穗神仙五。拭目摩肩争睹。无双治行今犹古。嘉瑞流传乐府。 <br> 药洲传闻南汉学飞仙。炼药名洲雉堞边。炉寒灶毁无踪迹，古木闲花不计年。惟余九曜巉岩石。寸寸沦漪湛天碧。画桥彩舫列歌亭，长与邦人作寒食。 <br> 寒食。人如织。藉草临流罗饮席。阳春有脚森双戟。和气欢声洋溢。洲边药灶成陈迹。九曜摩挲奇石。 <br> 海山楼高楼百尺迩严城。披拂雄风襟袂清。云气笼山朝雨急，海涛侵岸暮潮生。楼前箫鼓声相和。戢戢归樯排几柁。须信官廉蚌蛤回，望中山积皆奇货。 <br> 奇货。归帆过。击鼓吹箫相应和。楼前高浪风掀簸。渔唱一声山左。胡床邀月轻云破。玉尘飞谈惊座。 <br> 素馨巷南国英华赋众芳。素馨声价独无双。未知蟾桂能相比，不是人间草木香。轻丝结蕊长盈穗。一片瑞云萦宝髻。水沈为骨麝为衣，剩馥三熏亦名世。 <br> 名世。花无二。高压阇提倾末利。素丝缕缕联芳蕊。一片云生宝髻。屑沈碎麝香肌细。剩馥熏成心字。 <br> 朝汉台尉佗怒臂帝番禺。远屈王人陆大夫。只用一言回倔强，遂令EA2E结换襟裾。使归已实千金橐。朝汉心倾比葵藿。高台突兀切星辰，后代登临奏音乐。 <br> 音乐。传佳作。盖海旌幢开观阁。绮霞飞渡青油幕。好是登临行乐。当时朝汉心倾藿。望断长安城郭。 <br> 浴日亭扶胥之口控南溟。谁凿山尖筑此亭。俯窥贝阙蛟龙跃，远见扶桑朝日升。蜃楼缥缈擎天际。鹏翼缤翻借风势。蓬莱可望不可亲，安得轻舟凌弱水。 <br> 弱水。天无际。相去扶胥知几里。高亭东望阳乌起。杲杲晨光初洗。蓬莱欲往宁无计。一展弥天鹏翅。 <br> 蒲涧古涧清泉不歇声。昌蒲多节四时青。安期驾鹤丹霄去，万古相传此化城。依然丹灶留岩穴。桃竹连山仙境别。年年正月扫松关，飞盖倾城赏佳节。 <br> 佳节。初春月。飞盖倾城尊俎列。安期驾鹤朝金阙。丹灶分留岩穴。山中花笑秦皇拙。祠殿荒凉虚设。 <br> 贪泉桄榔色暗芭蕉繁。中有贪泉涌石门。一杯便使人心改，属意金珠万事昏。晋时贤牧夷齐比。酌水题诗心转厉。只今方伯擅真清，日日取泉供饮器。 <br> 饮器。贪泉水。山乳涓涓甘似醴。怀金嗜宝随人意。枉受恶名难洗。真清方伯端无比。未使吴君专美。 <br> 沈香浦炎区万国侈奇香。D125载归来有巨航。谁人不作芳馨观，巾箧宁无一片藏。饮泉太守回瓜戍。搜索越装舟未去。慧苡何从起谤言，沈香不惜投深浦。 <br> 深浦。停舟处。只恐越装相染污。奇香一见如泥土。投著水中归去。令公早晚回朝著。无物迟留鸣舻。 <br> 清远峡腰支尺六代难双。雾鬓风鬟巧作妆。人间不似山间乐，身在帝乡思故乡。南来万里舟初歇。三峡重过鹜久别。玉环留著缀相思，归向青山啸明月。 <br> 明月。舟初歇。三峡重过惊久别。玉环留与人间说。诗罢离肠千结。相思朝暮流泉咽。雾锁青山愁绝。 <br> 破子 <br> 南海。繁华最。城郭山川雄岭外。遗踪嘉话垂千载。竹帛班班俱在。元戎好古新声改。调笑花前分队。高会。尊罍对。笑眼茸茸回盼睐。蹋筵低唱眉弯黛。翔凤惊鸾多态。清风不用一钱买。醉客何妨倒载。 <br> 遣队十眉争艳眼波横。D74B袖回风曲已成。绛蜡飘花香卷穗，月林乌鹊两三声。歌舞既终，相将好去。",
  "poet": {
    "id": 360,
    "star": 0,
    "name": "洪适",
    "desc": "洪适（1117～1184）南宋金石学家、诗人、词人。初名造，字温伯，又字景温；入仕后改名适，字景伯；晚年自号盘洲老人，饶州鄱阳（今江西省波阳县）人，洪皓长子，累官至尚书右仆射、同中书门下平章事兼枢密使，封魏国公，卒谥文惠。洪适与弟弟洪遵、洪迈皆以文学负盛名，有“鄱阳英气钟三秀”之称。同时，他在金石学方面造诣颇深，与欧阳修、赵明诚并称为宋代金石三大家。"
  },
  "tags": []
}