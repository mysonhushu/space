{
  "id": 28384,
  "star": 1,
  "name": "送卢先辈自衡岳赴复州嘉礼二首",
  "dynasty": "唐代",
  "content": "名振金闺步玉京，暂留沧海见高情。众花尽处松千尺， <br> 群鸟喧时鹤一声。朱阁簟凉疏雨过，碧溪船动早潮生。 <br> 离心不异西江水，直送征帆万里行。 <br> 湘南诗客海中行，鹏翅垂云不自矜。秋水静磨金镜土， <br> 夜风寒结玉壶冰。万重岭峤辞衡岳，千里山陂问竟陵。 <br> 醉倚西楼人已远，柳溪无浪月澄澄。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}