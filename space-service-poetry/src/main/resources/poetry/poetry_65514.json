{
  "id": 65514,
  "star": 1,
  "name": "满江红（立夏前一日借坡公韵）",
  "dynasty": "宋代",
  "content": "雨涩风慳，双溪閟、几曾洋溢。长长是、非霞散绮，岫云凝碧。修禊欢游今不讲，流觞故事何从觅。待它时、水到却寻盟，筹输一。燕舞倦，莺吟毕。春肯住，才明日。池塘波绿皱，小荷争出。童子舞雩浑怅望，吾人提笔谁飘逸。记去年、修竹暮天寒，无丛迹。",
  "poet": {
    "id": 868,
    "star": 0,
    "name": "洪迈",
    "desc": "洪迈（1123——1202），南宋饶州鄱阳（今江西省上饶市鄱阳县）人，字景卢，号容斋，又号野处。洪皓第三子。官至翰林院学士、资政大夫、端明殿学士，副丞相、封魏郡开国公、光禄大夫。卒年八十，谥“文敏”。配张氏，兵部侍郎张渊道女、继配陈氏，均封和国夫人。南宋著名文学家。"
  },
  "tags": []
}