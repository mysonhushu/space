{
  "id": 2111,
  "star": 2,
  "name": "杂曲歌辞。舞马千秋万岁乐府词",
  "dynasty": "唐代",
  "content": "金天诞圣千秋节，玉醴还分万寿觞。试听紫骝歌乐府， <br> 何如騄骥舞华冈。连骞势出鱼龙变，蹀躞骄生鸟兽行。 <br> 岁岁相传指树日，翩翩来伴庆云翔。 <br> 圣王至德与天齐，天马来仪自海西。腕足齐行拜两膝， <br> 繁骄不进蹈千蹄。髤髵奋鬣时蹲踏，鼓怒骧身忽上跻。 <br> 更有衔杯终宴曲，垂头掉尾醉如泥。 <br> 远听明君爱逸才，玉鞭金翅引龙媒。不因兹白人间有， <br> 定是飞黄天上来。影弄日华相照耀，喷含云色且徘徊。 <br> 莫言阙下桃花舞，别有河中兰叶开。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}