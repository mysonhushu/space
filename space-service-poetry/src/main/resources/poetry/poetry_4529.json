{
  "id": 4529,
  "star": 1,
  "name": "奉酬韦祭酒偶游龙门北溪忽怀骊山别业因以言志…之作",
  "dynasty": "唐代",
  "content": "夙龄秉微尚，中年忽有邻。以兹山水癖，遂得狎通人。 <br> 迨我咸京道，闻君别业新。岩前窥石镜，河畔踏芳茵。 <br> 既怜伊浦绿，复忆灞池春。连词谢家子，同欢冀野宾。 <br> 趣闲鱼共乐，情洽鸟来驯。讵念昔游者，只命独留秦。 <br> 萧条颖阳恋，冲漠汉阴真。无由陪胜躅，空此玩书筠。",
  "poet": {
    "id": 1114,
    "star": 0,
    "name": "崔日知",
    "desc": "唐大臣。字子骏，日用从父兄也。滑州灵昌（今滑县)人。明经及第，初为兵部员外郎，后为判官，有吏干，有“健吏”之称。景云中，任洛州司马。平谯王重福叛乱，因平叛功，授银青光禄大夫。历任殿中少监，荆州（今湖北江陵）长吏，京兆尹，封安平县(今山东临淄)侯。因贪赃为御史李如璧所劾，贬歙县（今属安徽）丞，后封中山郡（今河北定县）公。张说荐为左羽林大将军，迁太常卿，自以历任年久，每朝士参集，常与尚书同列，时人号为尚书里行。诗二首。官终潞州（今山西长治）长史。"
  },
  "tags": []
}