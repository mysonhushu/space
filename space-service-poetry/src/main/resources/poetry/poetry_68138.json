{
  "id": 68138,
  "star": 1,
  "name": "贺新郎（送杨帅参之任）",
  "dynasty": "宋代",
  "content": "唱彻阳关调。伴行人、梅拂征鞍，晓霜寒峭。金甲雕戈开玉帐，尊俎风流谈笑。看策马、从容江表。自是药阶苔砌客，卷经纶、且泛芙蓉沼。襟量阔，江面小。 <br> 允文事业从容了。要岷峨人物，後先相照。见说君王曾有间，似此人才多少。便咫尺、云霄清要。四世三公毡复旧，况蜀珍、先已登廊庙。但侧耳，听新诏。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}