{
  "id": 45625,
  "star": 1,
  "name": "缑山庙",
  "dynasty": "唐代",
  "content": "朝吾自嵩山，驱驾遵洛汭.逶迟轘辕侧，仰望缑山际。 <br> 王子谢时人，笙歌此宾帝。仙材夙所禀，宝位焉足系。 <br> 为迫丹霄期，阙流苍生惠。高踪邈千载，遗庙今一诣。 <br> 肃肃生风云，森森列松桂。大君弘至道，层构何壮丽。 <br> 稽首环金坛，焚香陟瑶砌。伊余超浮俗，尘虑久已闭。 <br> 况复清夙心，萧然叶真契。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}