{
  "id": 54092,
  "star": 1,
  "name": "青玉案（次了翁韵）",
  "dynasty": "宋代",
  "content": "奇葩珍树丛丛绕。望仙隐、蓬莱小。前枕湖光秋色晓。荷花今岁，也如人意，不逐西风老。 <br> 霞觞献寿频频倒。瑞霭浮空凝不扫。定自日边飞诏早。芝庭呈秀，桂宫得意，更看明年好。",
  "poet": {
    "id": 711,
    "star": 0,
    "name": "杨无咎",
    "image": "http://img.gushiwen.org/authorImg/yangwujiu.jpg",
    "desc": "杨无咎（1097～1171）字补之，杨一作扬，一说名补之，字无咎。自号逃禅老人、清夷长者、紫阳居士。临江清江（今江西樟树）人，寓居洪州南昌。绘画尤擅墨梅。水墨人物画师法李公麟。书学欧阳询，笔势劲利。今存《逃禅词》一卷，词多题画之作，风格婉丽。生平事迹见《宋史翼》卷三六。"
  },
  "tags": []
}