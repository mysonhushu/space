{
  "id": 70579,
  "star": 1,
  "name": "【南吕】骂玉郎过感皇恩采茶歌_夏目衔泥燕",
  "dynasty": "元代",
  "content": "夏目<br>衔泥燕子穿帘幕，早池塘贴新荷，庭愧堤柳鸣蝉和。扇影罗，巾岸葛，花盈座。<br>暑气无多，雨声初过。倚东床，开北牖，梦南柯。灯前恣舞，醉后狂歌。书慵注，琴倦抚，剑羞磨。挂青蓑，钓沧波。世尘不到小行窝。笑拥青蛾娇无那，年来放我且婆娑。<br>述怀<br>蛛丝满甑尘生釜，浩然气尚吞吴，并州每恨无亲故。三匝乌，千里驹。中原鹿。<br>走遍长途，反下乔木。若立朝班，乘骢马，驾高车。常怀卞玉，敢引辛裾。羞归去，休进取，任揶揄。暗投珠，叹无鱼，十年窗下万言书。欲赋生来惊人语，必须苦下死工夫。<br>人生傀儡棚中过，叹乌兔似飞梭，消磨岁月新工课。尚父蓑，元亮歌，灵均些。<br>安乐行窝，风流花磨。闲呵诹，歪嗑牙，发乔科。山花袅娜，老子婆娑。心犹倦，时未来，志将何！爱风魔，怕风波，识人多处是非多。适兴吟哦无不可，得磨跎处且磨跎。",
  "poet": {
    "id": 2501,
    "star": 0,
    "name": "顾德润",
    "desc": "[元]生卒年均不详，约元仁宗延佑末前后在世（即约1320年前后在世）。字均泽，（一作君泽）号九山，松江人。生卒年均不详，约元仁宗延佑末前后在世。以杭州路吏，迁平江。德润工作曲，太和正音谱评为“如雪中乔木。”尝自刊九山乐府、诗隐二集《录鬼簿》传世。北宫词纪、太平乐府中收载他的散曲不少。"
  },
  "tags": []
}