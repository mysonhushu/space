{
  "id": 45123,
  "star": 1,
  "name": "荆渚感怀寄僧达禅弟三首",
  "dynasty": "唐代",
  "content": "电击流年七十三，齿衰气沮竟何堪。谁云有句传天下， <br> 自愧无心寄岭南。晓漱气嫌通市井，晚烹香忆落云潭。 <br> 邻峰道者应弹指，藓剥藤缠旧石龛。 <br> 十五年前会虎溪，白莲斋后便来西。干戈时变信虽绝， <br> 吴楚路长魂不迷。黄叶喻曾同我悟，碧云情近与谁携。 <br> 春残相忆荆江岸，一只杜鹃头上啼。 <br> 鹤岭僧来细话君，依前高尚迹难群。自抛南岳三生石， <br> 长傍西山数片云。丹访葛洪无旧灶，诗寻灵观有遗文。 <br> 莫将离别为相隔，心似虚空几处分。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}