{
  "id": 58537,
  "star": 1,
  "name": "念奴娇",
  "dynasty": "宋代",
  "content": "浮云吹尽，卷长空、千顷都凝寒碧。兔杵无声风露冷，天在怜人寂。故遣姮娥，驾蟾飞上，玉宇元同色。天津何事，此时偏界南北。 <br> 不但对影三人，我歌君和，我舞君须拍。涤洗胸中愁万斛，莫问今宵何夕。老矣休论。著鞭安用，一笑真狂客。夜深归去，烂然溪上阡陌。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}