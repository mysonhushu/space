{
  "id": 53743,
  "star": 2,
  "name": "醉蓬莱",
  "dynasty": "宋代",
  "content": "任落梅铺缀，雁齿斜桥，裙腰芳草。闲伴游丝，过晓园庭沼。厮近清明，雨晴风软，称少年寻讨。碧缕墙头，红云水面，柳堤花岛。 <br> 谁信而今，怕愁憎酒，对著花枝，自疏歌笑。莺语丁宁，问甚时重到。梦笔题诗，帕绫封泪，向凤箫人道。处处伤心，年年远念，惜春人老。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}