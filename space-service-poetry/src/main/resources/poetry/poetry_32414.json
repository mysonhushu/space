{
  "id": 32414,
  "star": 1,
  "name": "送圆鉴上人游天台",
  "dynasty": "唐代",
  "content": "西岭草堂留不住，独携瓶锡向天台。霜清海寺闻潮至， <br> 日宴江船乞食回。华顶夜寒孤月落，石桥秋尽一僧来。 <br> 灵溪道者相逢处，阴洞泠泠竹室开。",
  "poet": {
    "id": 824,
    "star": 0,
    "name": "李郢",
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。"
  },
  "tags": []
}