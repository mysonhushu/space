{
  "id": 63882,
  "star": 2,
  "name": "齐天乐（簿厅壁灯）",
  "dynasty": "宋代",
  "content": "红纷绿闹东风透，暖得枳花香也。雪柳捻金，玉梅铺粉，妆点春光无价。鳌蓬如画。簇万顷芙蕖，桂华相射。艳冶逢迎，香尘满路飘兰麝。 <br> 人生行乐聊尔，况良辰美景，好天晴夜。茧帖争先，芋郎卜巧，细说成都旧话。传觞立马。看翠阵珠围，歌朋舞社。酒尽更阑，月在蒲萄架。时簿厅新作蒲萄架。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}