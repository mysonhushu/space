{
  "id": 2495,
  "star": 2,
  "name": "奉使益州至长安发钟阳驿",
  "dynasty": "唐代",
  "content": "跻险方未夷，乘春聊骋望。落花赴丹谷，奔流下青嶂。 <br> 葳蕤晓树滋，滉漾春江涨。平川看钓侣，狭径闻樵唱。 <br> 蝶戏绿苔前，莺歌白云上。耳目多异赏，风烟有奇状。 <br> 峻阻将长城，高标吞巨舫。联翩事羁靮，辛苦劳疲恙。 <br> 夕济几潺湲，晨登每惆怅。谁念复刍狗，山河独偏丧。",
  "poet": {
    "id": 744,
    "star": 0,
    "name": "卢照邻",
    "image": "http://img.gushiwen.org/authorImg/luzhaolin.jpg",
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。"
  },
  "tags": []
}