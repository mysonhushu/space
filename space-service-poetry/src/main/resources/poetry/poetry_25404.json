{
  "id": 25404,
  "star": 1,
  "name": "喜陈懿老示新制",
  "dynasty": "唐代",
  "content": "一别一千日，一日十二忆。苦心无闲时，今夕见玉色。 <br> 玉色复何异，弘明含群德。有文如星宿，飞入我胸臆。 <br> 忧愁方破坏，欢喜重补塞。使我心貌全，且非黄金力。 <br> 将攀下风手，愿假仙鸾翼。",
  "poet": {
    "id": 1028,
    "star": 0,
    "name": "朱昼",
    "desc": "[唐]（约公元八o六午前后在世）字不详，广陵人。有诗三首。生卒年均不详，约唐宪宗元和元年前后在世。贞元间，慕孟郊之名，不远千里而访之，故为诗格范相似。与李涉友善，常相酬唱。其余事迹均不详。"
  },
  "tags": []
}