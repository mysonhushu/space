{
  "id": 60590,
  "star": 1,
  "name": "瑞龙吟",
  "dynasty": "宋代",
  "content": "楼前路。愁对万点风花，数行烟树。依依斜日红收，暮山翠接，平芜尽处。 <br> 小留伫。还是画栏凭暖，半扃朱户。帘栊尽日无人，消凝怅望，时时自语。 <br> 堪恨行云难系，赋情杨柳，徘徊犹舞。追想向来欢娱，怀抱非故。题红寄绿，魂断江南句。何时见、轻衫雾唾，芳茵莲步。燕子西飞去。为人试道，相思闷绪。空有肠千缕。清泪满，斑斑多于春雨。忍看鬓发，密堆飞絮。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}