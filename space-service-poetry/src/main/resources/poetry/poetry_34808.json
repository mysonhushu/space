{
  "id": 34808,
  "star": 1,
  "name": "山中依韵答刘书记见赠",
  "dynasty": "唐代",
  "content": "幽居少人事，三径草不开。隐几虚室静，闲云入坐来。 <br> 至道非内外，讵言才不才。宝月当秋空，高洁无纤埃。 <br> 心灭百虑减，诗成万象回。亦有吾庐在，寂寞旧山隈。 <br> 从容未归去，满地生青苔。谢公寄我诗，清奇不可陪。 <br> 白雪飞不尽，碧云欲成堆。惊风出地户，虩虩似震雷。 <br> 吟哦山岳动，令人心胆摧。思君览章句，还复如望梅。 <br> 慷慨追古意，旷望登高台。何当陶渊明，远师劝倾杯。 <br> 流年将老来，华发自相催。野寺连屏障，左右相裴回。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}