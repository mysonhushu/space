{
  "id": 38450,
  "star": 1,
  "name": "和李秀才郊墅早春吟兴十韵",
  "dynasty": "唐代",
  "content": "暖律变寒光，东君景渐长。我悲游海峤，君说住柴桑。 <br> 雪色随高岳，冰声陷古塘。草根微吐翠，梅朵半含霜。 <br> 酒市多逋客，渔家足夜航。匡庐云傍屋，彭蠡浪冲床。 <br> 绿摆杨枝嫩，红挑菜甲香。凤凰城已尽，鹦鹉赋应狂。 <br> 伫见龙辞沼，宁忧雁失行。不应双剑气，长在斗牛傍。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}