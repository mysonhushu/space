{
  "id": 55849,
  "star": 1,
  "name": "念奴娇（梅词厉主簿为梅溪先生寿）",
  "dynasty": "宋代",
  "content": "早春时候，占百花头上，天香芳馥。寥廓寒分和气到，知是花神全毓。独步前林，挽回春色，素节辉冰玉。＿然一笑，便应扫尽粗俗。 <br> 最爱潇洒溪头，孤标凛凛，不与凡华逐。自是玉堂深处客，聊寄疏篱茅屋。已报君王，为调金鼎，直与人间足。更看难老，岁寒长友松竹。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}