{
  "id": 59098,
  "star": 1,
  "name": "念奴娇（登平江齐云楼，夜饮双瑞堂，呈雷吏部）",
  "dynasty": "宋代",
  "content": "东吴名胜，有高楼直在，浮云齐处。十二阑干邀远望，历历斜阳烟树。香径人稀，＿廊山绕，往事今何许。一天和气，为谁吹散疏雨。 <br> 知是兰省星郎，朱轮森戟，与风光为主。暇日登携多雅致，容我追随临赋。小宴重开，晚寒初劲，还下危梯去。烛花红坠，瑞堂犹按歌舞。",
  "poet": {
    "id": 0,
    "star": 0,
    "name": "张鎡"
  },
  "tags": []
}