{
  "id": 32783,
  "star": 1,
  "name": "愤惋诗三首（一作刘禹锡诗，题作怀妓）",
  "dynasty": "唐代",
  "content": "宝钗分股合无缘，鱼在深渊日在天。得意紫鸾休舞镜， <br> 断踪青鸟罢衔笺。金杯倒覆难收水，玉轸倾欹懒续弦。 <br> 从此蘼芜山下过，只应将泪比黄泉。 <br> 鸾辞旧伴知何止，凤得新梧想称心。红粉尚存香幕幕， <br> 白云将散信沈沈。已休磨琢投泥玉，懒更经营买笑金。 <br> 愿作山头似人石，丈夫衣上泪痕深。 <br> 旧尝游处遍寻看，睹物伤情死一般。买笑楼前花已谢， <br> 画眉窗下月空残。云归巫峡音容断，路隔星河去住难。 <br> 莫道诗成无泪下，泪如泉滴亦须干。",
  "poet": {
    "id": 1501,
    "star": 0,
    "name": "刘损",
    "desc": "刘损，字子骞，沛郡萧人，刘粹族弟，卫将军刘毅从父弟也。"
  },
  "tags": []
}