{
  "id": 50057,
  "star": 2,
  "name": "绿头鸭",
  "dynasty": "宋代",
  "content": "锦堂深，兽炉轻喷沈烟。紫檀槽、金泥花面，美人斜抱当筵。挂罗绶、素肌莹玉，近鸾翅、云鬓梳蝉。玉笋轻拢，龙香细抹，凤凰飞出四条弦。碎牙板、烦襟消尽，秋飞满庭轩。今宵月，依稀向人，欲斗婵娟。 <br> 变新声、能翻往事，眼前风景依然。路漫漫、汉妃出塞，夜悄悄、商妇移船。马上愁思，江边怨感，分明都向曲中传。困无力、劝人金盏，须要倒垂莲。拚沈醉，身世恍然，一梦游仙。",
  "poet": {
    "id": 62,
    "star": 0,
    "name": "晁端礼",
    "image": "http://img.gushiwen.org/authorImg/chaoduanli.jpg",
    "desc": "晁端礼(1046～1113) 北宋词人。名一作元礼。字次膺。开德府清丰县（今属河南）人，因其父葬于济州任城（今山东济宁），遂为任城人。徽宗政和三年(1113),由于蔡京举荐,应诏来到京城。适逢宫禁中莲荷初生，他进《并蒂芙蓉》词，大得徽宗称赏。于是以承事郎为大晟府协律。黄称他\"与万俟雅言（咏）齐名，按月律进词\"（《唐宋诸贤绝妙词选》卷七）。未及供职即病逝。"
  },
  "tags": []
}