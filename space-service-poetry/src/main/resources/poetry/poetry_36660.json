{
  "id": 36660,
  "star": 1,
  "name": "投时相十韵",
  "dynasty": "唐代",
  "content": "何以保孤危，操修自不知。众中常杜口，梦里亦吟诗。 <br> 失计辞山早，非才得仕迟。薄冰安可履，暗室岂能欺。 <br> 勤苦流萤信，吁嗟宿燕知。残钟残漏晓，落叶落花时。 <br> 故旧寒门少，文章外族衰。此生多轗轲，半世足漂离。 <br> 省署随清品，渔舟爽素期。恋恩休未遂，双鬓渐成丝。 ",
  "poet": {
    "id": 434,
    "star": 0,
    "name": "郑谷",
    "image": "http://img.gushiwen.org/authorImg/zhenggu.jpg",
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。"
  },
  "tags": []
}