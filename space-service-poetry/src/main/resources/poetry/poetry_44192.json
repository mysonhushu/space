{
  "id": 44192,
  "star": 1,
  "name": "东西二林寺流水",
  "dynasty": "唐代",
  "content": "水尔何如此，区区矻矻流。墙墙边沥沥，砌砌下啾啾。 <br> 味不卑于乳，声常占得秋。崩腾成大瀑，落托出深沟。 <br> 远历神仙窟，高淋竹树头。数家舂碓磑，几处浴猿猴。 <br> 共月穿峰罅，喧僧睡石楼。派通天宇阔，溜入楚江浮。 <br> 为润知何极，无边始自由。好归江海里，长负济川舟。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}