{
  "id": 73218,
  "star": 25,
  "name": "大墙上蒿行",
  "dynasty": "魏晋",
  "content": "　　阳春无不长成，草木群类，随大风起。零落若何翩翩，中心独立一何茕。四时舍我驱驰，今我隐约欲何为？生居天壤间，忽如飞鸟栖枯枝。我今隐约欲何为？</p> <p>　　适君身体所服，何不恣君口腹所尝？冬被貂鼲温暖，夏当服绮罗轻凉。行力自苦，我将欲何为？不及君少壮之时，乘坚车、策肥马良。上有沧浪之天，今我难得久来视。下有蠕蠕之地，今我难得久来履。何不恣意遨游，从君所喜？</p> <p>　　带我宝剑。今尔何为自低昂？悲丽乎壮观，白如积雪，利若秋霜。驳犀标首，玉琢中央。帝王所服，辟除凶殃。御左右，奈何致福祥？吴之辟闾，越之步光，楚之龙泉，韩有墨阳，苗山之铤，羊头之钢。知名前代，咸自谓丽且美，曾不如君剑良绮难忘。</p> <p>　　冠青云之崔嵬，纤罗为缨，饰以翠翰，既美且轻。表容仪，俯仰垂光荣。宋之章甫，齐之高冠，亦自谓美，盖何足观？</p> <p>　　排金铺，坐玉堂。风尘不起，天气清凉。奏桓瑟，舞赵倡。女娥长歌，声协宫商。感心动耳，荡气回肠。酌桂酒，脍鲤鲂。与佳人期为乐康。前奉玉卮，为我行觞。</p> <p>　　今日乐，不可忘，乐未央。为乐常苦迟，岁月逝，忽若飞。何为自苦，使我心悲。",
  "poet": {
    "id": 616,
    "star": 0,
    "name": "曹丕",
    "image": "http://img.gushiwen.org/authorImg/caopi.jpg",
    "desc": "曹魏高祖文皇帝曹丕（187年冬－226年6月29日），字子桓，三国时期著名的政治家、文学家，曹魏的开国皇帝，公元220－226年在位。他在位期间，平定边患。击退鲜卑，和匈奴、氐、羌等外夷修好，恢复汉朝在西域的设置。除军政以外，曹丕自幼好文学，于诗、赋、文学皆有成就，尤擅长于五言诗，与其父曹操和弟曹植，并称三曹，今存《魏文帝集》二卷。另外，曹丕著有《典论》，当中的《论文》是中国文学史上第一部有系统的文学批评专论作品。去世后庙号高祖（《资治通鉴》作世祖），谥为文皇帝，葬于首阳陵。"
  },
  "tags": [
    "隐士",
    "劝诫"
  ]
}