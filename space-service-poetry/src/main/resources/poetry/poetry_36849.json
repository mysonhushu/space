{
  "id": 36849,
  "star": 3,
  "name": "前寄左省张起居一百言寻蒙唱酬见誉过实却用旧韵重答",
  "dynasty": "唐代",
  "content": "减瘦经多难，忧伤集晚年。吟高风过树，坐久夜凉天。 <br> 旅退惭随众，孤飞怯向前。钓朋蓑叟在，药术衲僧传。 <br> 鬓秃趋荣路，肠焦鄙盗泉。品徒诚有隔，推唱意何坚。 <br> 寒地殊知感，秋灯耿不眠。从来甘默尔，自此倍怡然。 <br> 兰为官须握，蒲因学更编。预愁摇落后，子美笑无毡。",
  "poet": {
    "id": 434,
    "star": 0,
    "name": "郑谷",
    "image": "http://img.gushiwen.org/authorImg/zhenggu.jpg",
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。"
  },
  "tags": []
}