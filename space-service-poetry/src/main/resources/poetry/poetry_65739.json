{
  "id": 65739,
  "star": 1,
  "name": "蓦山溪",
  "dynasty": "宋代",
  "content": "薰风时候。芍药披晴昼。天上玉阑干，展一枰、天家锦绣。汉宫唐殿。嫔御逞妖娆，飞燕女，太真妃，一样新妆就。 <br> 黄金捻线，色与红芳斗。谁把绛绡衣，误将他、胭脂渍透。晚风生处，襟袖卷浓香，持玉斝，秉纱笼，倚醉听更漏。",
  "poet": {
    "id": 2493,
    "star": 0,
    "name": "陈济翁",
    "desc": "陈名恺，字济公，婺州永康人。治平四年（1067）进士。元符三年（1100）卒，年六十六。岳珂跋称为陈济翁墓志铭，疑是其人。"
  },
  "tags": []
}