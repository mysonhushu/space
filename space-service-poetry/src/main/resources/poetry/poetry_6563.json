{
  "id": 6563,
  "star": 2,
  "name": "后庭怨",
  "dynasty": "唐代",
  "content": "君不见红闺少女端正时，夭夭桃李仙容姿。 <br> 幸得君王怜巧笑，披香殿里荐蛾眉。蛾眉双双人共进， <br> 常恐妾身从此摈。甄妃为妒出层宫，班女因猜下长信。 <br> 长信宫门闭不开，昭阳歌吹风送来。梦中魂魄犹言是， <br> 觉后精神尚未回。念君娇爱无终始，使妾长啼后庭里。 <br> 独立每看斜日尽，孤眠直至残灯死。秋日闻虫翡翠帘， <br> 春晴照面鸳鸯水。红颜旧来花不胜，白发如今雪相似。 <br> 传闻纨扇恩未歇，预想蛾眉上初月。如君贵伪不贵真， <br> 还同弃妾逐新人。借问南山松叶意，何如北砌槿花新。",
  "poet": {
    "id": 2804,
    "star": 0,
    "name": "王諲",
    "desc": "王諲，登开元进士第，官右补阙。诗六首"
  },
  "tags": []
}