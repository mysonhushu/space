{
  "id": 13683,
  "star": 1,
  "name": "酬张少尹秋日凤翔西郊见寄",
  "dynasty": "唐代",
  "content": "鼎气孕河汾，英英济旧勋。刘生曾任侠，张率自能文。 <br> 官佐征西府，名齐将上军。秋山遥出浦，野鹤暮离群。 <br> 远恨边笳起，劳歌骑吏闻。废关人不到，荒戍日空曛。 <br> 草木凉初变，阴晴景半分。叠蝉临积水，乱燕入过云。 <br> 丽藻终思我，衰髯亦为君。闲吟寡和曲，庭叶渐纷纷。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}