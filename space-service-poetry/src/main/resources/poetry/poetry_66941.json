{
  "id": 66941,
  "star": 1,
  "name": "归朝欢（别忆）",
  "dynasty": "宋代",
  "content": "朱户绿窗深窈窕。闪闪华旗红干小。相逢斜柳绊轻舟，渚香不断苹花老。西风吹梦草。题诗未了还惊觉。独伤心，凄凉故馆，月过西楼悄。 <br> 楼外斜河低浸斗。夜已如何夜将晓。心期欲寄赤鳞鱼，秋云不动秋江渺。相思千里道。多情直被无情恼。玉台前，请君试看，华发添多少。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}