{
  "id": 13162,
  "star": 1,
  "name": "滑中赠崔高士瑾",
  "dynasty": "唐代",
  "content": "夫子保药命，外身得无咎。日月不能老，化肠为筋否。 <br> 十年前见君，甲子过我寿。于何今相逢，华发在我后。 <br> 近而知其远，少见今白首。遥信蓬莱宫，不死世世有。 <br> 玄石采盈担，神方秘其肘。问家惟指云，爱气常言酒。 <br> 摄生固如此，履道当不朽。未能太玄同，愿亦天地久。 <br> 实腹以芝朮，贱形乃刍狗。自勉将勉余，良药在苦口。",
  "poet": {
    "id": 0,
    "star": 0,
    "name": "王季友1"
  },
  "tags": []
}