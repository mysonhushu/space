{
  "id": 55590,
  "star": 1,
  "name": "醉蓬莱（同幕中诸公劝虞宣威酒）",
  "dynasty": "宋代",
  "content": "正红疏绿密，浪软波肥，放舟时节。载地擎天，识堂堂人杰。万里长江，百年骄虏，只笑谈烟灭。葭苇霜秋，楼船月晓，渔樵能说。 <br> 分陕功成，沙堤归去，衮绣光浮，两眉黄彻。了却中兴，看这回勋业。应有命圭相印，都用赏、元功重叠。点检尊前，太平气象，今朝浑别。",
  "poet": {
    "id": 2090,
    "star": 0,
    "name": "李流谦",
    "desc": "[约公元一一四七午前后在世]字无变，汉州德阳人。生卒年不详，约宋高宗绍兴中前后在世。以文学知名。荫补将仕郎，授成都府灵泉县尉。秩满，调雅州教授。虞允文宣抚全蜀，置之幂下，多所赞画。寻以荐除诸王宫大小学教授。力乞补外改奉议郎，通判淹州府事。流谦著有澹齐集八十一卷，《国史经籍志》传于世。"
  },
  "tags": []
}