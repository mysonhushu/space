{
  "id": 61488,
  "star": 1,
  "name": "满江红",
  "dynasty": "宋代",
  "content": "人世何为，江湖上、渔蓑堪老。鸣榔处，汪汪万顷，清波无垢。＿乃一声虚谷应。夷犹短棹关心否。向晚来、垂钓傍寒汀，牵星斗。 <br> 砂碛畔，蒹葭茂。烟波际，盟鸥友。喜清风明月，多情相守。紫绶金章朝路险，青蓑箬笠沧溟浩。舍浮云、富贵乐天真，酾江酒。",
  "poet": {
    "id": 1144,
    "star": 0,
    "name": "夏元鼎",
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。"
  },
  "tags": []
}