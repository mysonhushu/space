{
  "id": 15710,
  "star": 1,
  "name": "闻故人自征戍回",
  "dynasty": "唐代",
  "content": "昔闻著征戍，三年一还乡。今来不换兵，须死在战场。 <br> 念子无气力，徒学事戎行。少年得生还，有同堕穹苍。 <br> 自去报尔家，再行上高堂。尔弟修废枥，尔母缝新裳。 <br> 恍恍恐不真，犹未苦承望。每日空出城，畏渴携壶浆。 <br> 安得缩地经，忽使在我傍。亦知远行劳，人悴马玄黄。 <br> 慎莫多停留，苦我居者肠。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}