{
  "id": 845,
  "star": 1,
  "name": "郊庙歌辞。享太庙乐章。大明舞",
  "dynasty": "唐代",
  "content": "五纪更运，三正递升。勋华既没，禹汤勃兴。 <br> 神武命代，灵眷是膺。望云彰德，察纬告征。 <br> 上纽天维，下安地轴。征师涿野，万国咸服。 <br> 偃伯灵台，九官允穆。殊域委赆，怀生介福。 <br> 大礼既饰，大乐已和。黑章扰囿，赤字浮河。 <br> 功宣载籍，德被咏歌。克昌厥后，百禄是荷。",
  "poet": {
    "id": 0,
    "star": 0,
    "name": "佚名"
  },
  "tags": []
}