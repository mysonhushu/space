{
  "id": 61794,
  "star": 1,
  "name": "沁园春（饯总干陈公储）",
  "dynasty": "宋代",
  "content": "百尺楼头，奇哉此翁，元龙后身。当壮年襟度，百川鲸吸，平生出处，一片鸥轻。冷淡逋梅，淋淳旭草，但见风雷笔下生。荆州幕，觉坐间小异，乃有斯人。 <br> 牙樯喜色津津。正江影涵秋无点尘。对白苹黄苇，且供诗卷，紫薇红药，却演丝纶。举酒延蟾，倚栏闻雁，应念征人归尚春。君王问，尽不妨细说，万里戎情。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}