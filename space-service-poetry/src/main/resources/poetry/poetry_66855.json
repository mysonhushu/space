{
  "id": 66855,
  "star": 1,
  "name": "酹江月（寿詹守生日在武夷设醮）",
  "dynasty": "宋代",
  "content": "武夷山字，日使君衔上，新来带得。便觉闲中多胜事，满眼烟霞泉石。云卷尘劳，风生芒竹，去作山中客。晓坛朝罢，自然五福天锡。 <br> 当此孤天悬门，步虚声远，直透云霄碧。替却燕姬皓齿，洗尽人间筝笛。九曲溪深，千岩壁峭，大寿应难匹。辑车有待，日边飞下消息。",
  "poet": {
    "id": 962,
    "star": 0,
    "name": "卓田",
    "desc": "卓田，[公元一二o三 年前后在世]字稼翁，号西山，建阳人。开禧元年（1205）进士。生卒年均不详，约宋宁宗嘉泰中前后在世。生平事迹不详。能小词，能赋驰声。尝作词云：“丈夫只手把吴钩。欲断万人头。因何铁石，打成心性，却为花柔。君看项籍并刘季，一怒使人愁。只因撞着虞姬、戚氏，豪杰都休。”存于《花庵词选》的凡三首。"
  },
  "tags": []
}