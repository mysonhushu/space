{
  "id": 67520,
  "star": 1,
  "name": "玉烛新（梨花）",
  "dynasty": "宋代",
  "content": "梨花寒食后。被丽日和风，一时开就。濛濛雨歇，香犹嫩、渐觉芳心彰漏。墙头月下，似旧日莺莺相候。纤手为、攀折翘枝，轻盈露沾红袖。 <br> 风流出浴杨妃，向海上何人，更询安否。百花任斗。应粉艳、未减杏粗梅瘦。肤丰肉秀。□可与群芳推首。□方待、酣饮花前，轻歌缓奏。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}