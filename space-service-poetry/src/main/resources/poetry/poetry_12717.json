{
  "id": 12717,
  "star": 1,
  "name": "题裴二十一新园（一作题裴固新园，又作裴周）",
  "dynasty": "唐代",
  "content": "东郭访先生，西郊寻隐路。久为江南客，自有云阳树。 <br> 已得闲园心，不知公府步。开门白日晚，倚杖青山暮。 <br> 果熟任霜封，篱疏从水度。穷年无牵缀，往事惜沦误。 <br> 唯见耦耕人，朝朝自来去。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}