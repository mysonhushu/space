{
  "id": 67643,
  "star": 1,
  "name": "瑞鹤仙（咏含笑）",
  "dynasty": "宋代",
  "content": "春风无检束。放倡条冶叶，恣情丹绿。□莺喧燕宿。似东邻北里，都无贞淑。高情恨蹙。叹何时、重见桂菊。又谁知、天上黄姑，扫尽晚春余俗。 <br> 幽独。铅华不御，翡翠帷深，郁金裙蔌。长眉＿目。嫣然态，倚修竹。纵青门瓜美，江陵橘老，怎比无穷剩馥。最难禁、扇底横枝，恼人睡足。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}