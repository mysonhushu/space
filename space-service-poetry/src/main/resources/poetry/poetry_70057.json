{
  "id": 70057,
  "star": 2,
  "name": "【双调】折桂令_过多景楼滔",
  "dynasty": "元代",
  "content": "过多景楼<br>滔滔春水东流，天阔云闲，树渺禽幽。山远横眉，波平消雪，月缺沉钩。桃蕊红妆渡口，梨花白点江头。何处离愁，人别层楼，我宿孤舟。<br>咏蟠梅<br>梨雪旋绕东风，谁屈冰梢，怪压苍松？绿萼含香，枯根层结，春信重封。清味远嫌蝶妒蜂，老枝寒舞凤蟠龙。夜月朦胧，疏蕊纵横；瘦影交加，碎玉玲珑。<br>二色鞋儿<br>轻摇环佩丁东，半露新荷，半掩芙蓉。花柳些些，霞绡点点，锦翠弓弓。绿绫扇轻拈落红，茜萝尖微印苔踪。心恨难通，裙底鸳鸯，出落雌雄。",
  "poet": {
    "id": 180,
    "star": 0,
    "name": "周文质",
    "desc": "周文质（？－1334），元代文学家。字仲彬，建德（今属浙江）人，后居杭州。与钟嗣成相交二十余年，良人情深意笃，形影不离，故《录鬼簿》对他有详细的记载：“体貌清癯，学问渊博，资性工巧，文笔新奇。家世儒业，俯就路吏。善丹青，能歌舞，明曲调，谐音律。性尚豪侠，好事敬客善绘画，谐音律。所作杂剧今知有四种。现仅《苏武还乡》（或称《苏武还朝》）存有残曲。散曲存有小令四十三首，套数五套，多男女相思之作。"
  },
  "tags": []
}