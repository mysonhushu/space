{
  "id": 66580,
  "star": 1,
  "name": "水调歌头（寿赵宰母）",
  "dynasty": "宋代",
  "content": "铜章纡墨绶，茜服佩银鱼。慈闱一笑，全胜莱子彩衣裾。好是枯红萱草，长伴朱颜绿发，荣贵更谁如。轴锦装鸾诰，帘绣窣藤舆。 <br> 龙为炙，麟作脯，倒琼壶。寿筵今年，邀请金母伴麻姑。缥缈飞琼舞罢，宛转双成歌彻，何物奉亲娱。探支长命缕，预借角蟾蜍。",
  "poet": {
    "id": 1242,
    "star": 0,
    "name": "彭叔夏",
    "desc": "庐陵(今吉安)人。南宋学者。举人。学识渊博，著《文苑英华辨证》十卷。《文苑英华》为北宋官修大类书，共一千卷，号为词翰渊薮，然矛盾差错实多。与周必大合作详议，校雠考订，编成其书。对原书考订三原则：沿袭错讹当改、别有依据不可妄改、义可两存不必轻改。其谨严态度值得重视。"
  },
  "tags": []
}