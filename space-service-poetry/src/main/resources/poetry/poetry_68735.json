{
  "id": 68735,
  "star": 1,
  "name": "满江红（寿太守赵司直）",
  "dynasty": "宋代",
  "content": "太守风流，管领尽、十分春色。开藩了、万花妆就，舒长化国。太白方观宫锦样，老人又现端门侧。听螺州、千里沸观声，春无极。 <br> 龙种贵，蟾宫客。熊轼彦，鱼书直。更精神天赋，寒光停碧。宝箓定膺铜狄数，金樽好按梁州拍。待予环、赤舄映貂蝉，头方黑。",
  "poet": {
    "id": 0,
    "star": 0,
    "name": "黄通判"
  },
  "tags": []
}