{
  "id": 69916,
  "star": 2,
  "name": "【双调】蟾宫曲_西山雨退云",
  "dynasty": "元代",
  "content": "西山雨退云收，缥缈楼台，隐隐汀洲。湖水湖烟，画船款棹，妙舞轻讴。野猿搦丹青画手，沙鸥看皓齿明眸。阆苑神州，谢安曾游。更比东山，倒大风流。西湖烟水茫茫，百顷风潭，十里荷香。宜雨宜晴，宜西施淡抹浓妆。尾尾相衔画舫，尽欢声无日不笙簧。春暖花香，岁稔时康。真乃上有天堂，下有苏杭。",
  "poet": {
    "id": 625,
    "star": 0,
    "name": "奥敦周卿",
    "desc": "奥敦周卿（生卒不详），女真族人。似与白朴同时，元初人。字周卿，号竹庵。奥敦是女真姓氏。《全元散曲》存其小令2首。其先世仕金。父奥敦保和降元后，累立战功，由万户迁至德兴府元帅。周卿本人历官怀孟路总管府判官、侍御史、河北河南道提刑按察司佥事。为元散曲前期作家，与杨果、白朴有交往，相互酬唱。今存小令二首，套数三曲。《太和正音谱》列为「词林英杰。」"
  },
  "tags": []
}