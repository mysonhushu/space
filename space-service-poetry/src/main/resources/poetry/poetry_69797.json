{
  "id": 69797,
  "star": 1,
  "name": "【双调】夜行船　送友归吴",
  "dynasty": "元代",
  "content": "　　驿路西风冷绣鞍，离情秋色相关。鸿雁啼寒，枫林染泪，撺断旅情无限。<br>　　【风入松】丈夫双泪不轻弹，都付酒杯间。苏台景物非虚诞，年前倚棹曾看。<br>野水鸥边萧寺，乱云马首吴山。<br>　　【新水令】君行那与利名干？纵疏狂柳羁花绊。何曾畏，道途难？往日今番，<br>江海上浪游惯。<br>　　【乔牌儿】剑横腰秋水寒，袍夺目晓霞灿。虹霓胆气冲霄汉，笑谈间人见罕。<br>　　【离亭宴煞】束装预喜苍头办，分襟无奈骊驹趱。容易去何时重返？见月客<br>窗思。问程村店宿，阻雨山家饭。传情字莫违，买醉金宜散。千古事毋劳吊挽。<br>阖闾墓野花埋，馆娃宫淡烟晚。",
  "poet": {
    "id": 1756,
    "star": 0,
    "name": "李泂",
    "desc": "[公元一二七四年至一三三二年]字溉之，滕州人。生于元世祖至元十一年，卒于文宗至顺三年，年五十九岁。泂骨骼清异，神情开朗，秀眉疏髯，目莹如电，颜如冰玉，唇如渥丹。"
  },
  "tags": []
}