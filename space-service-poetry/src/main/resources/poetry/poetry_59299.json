{
  "id": 59299,
  "star": 1,
  "name": "多丽（寿邵郎中）",
  "dynasty": "宋代",
  "content": "庆佳辰。熊罴协梦生申。记当年、曾游月殿，笑谈高跃龙津。德弥高、源流孔孟，才迥出、黼黻卿云。亟步华涂，蜚英腾茂，姓名端的简枫宸。最好是、雍容兰省，直道事吾君。还知否，承明倦直，来抚斯民。 <br> 算人生、五马最贵，朱＿画戟行春。讼庭清、祥风和畅，铃斋静、佳气氤氲。寿宴香浓，梅繁柳嫩，年年今日劝芳尊。须信道、朱颜不老，眉寿等松椿。从兹去，衮衣特立，廊庙经纶。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}