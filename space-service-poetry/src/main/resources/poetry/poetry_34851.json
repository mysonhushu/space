{
  "id": 34851,
  "star": 6,
  "name": "富贵曲",
  "dynasty": "唐代",
  "content": "画藻雕山金碧彩，鸳鸯叠翠眠晴霭。编珠影里醉春庭， <br> 团红片下攒歌黛。革咽丝烦欢不改，缴绛垂缇忽如晦。 <br> 活花起舞夜春来，蜡焰煌煌天日在。雪暖瑶杯凤髓融， <br> 红拖象箸猩唇细。空中汉转星移盖，火城拥出随朝会。 <br> 车如雷兮马如龙，鬼神辟易不敢害。冠峨剑重锵环珮， <br> 步入天门相真宰。开口长为爵禄筌，回眸便是公卿罪。 <br> 珍珠索得龙宫贫，膏腴刮下苍生背。九野干戈指著心， <br> 威福满拳犹未快。我闻周公贵为天子弟，富有半四海， <br> 蔑有骄奢贻后悔。红锦障收，珊瑚树碎，至今笑石崇王恺。",
  "poet": {
    "id": 1581,
    "star": 0,
    "name": "李咸用",
    "image": "http://img.gushiwen.org/authorImg/lixianyong.jpg",
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。"
  },
  "tags": []
}