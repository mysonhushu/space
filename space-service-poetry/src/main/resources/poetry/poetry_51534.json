{
  "id": 51534,
  "star": 1,
  "name": "惜分飞（富阳水寺秋夕望月）",
  "dynasty": "宋代",
  "content": "山转沙回江声小。望尽冷烟衰草。梦断瑶台晓。楚云何处英英好。 <br> 古寺黄昏人悄悄。帘卷寒堂月到。不会思量了。素光看尽桐阴少。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}