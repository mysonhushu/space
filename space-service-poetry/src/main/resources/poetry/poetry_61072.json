{
  "id": 61072,
  "star": 1,
  "name": "转调二郎神（再和）",
  "dynasty": "宋代",
  "content": "黄粱梦觉，忽跳出、北扉西省。今似得何人，老僧退院，秀才下省。罢草河西淮南诏，没一字、谘尚书省学士院文字至朝廷，皆云谘报，不云申也。已交侣樵渔，免教人道，弥封官省。 <br> 多幸。条冰解去，新衔全省。笑杀太师光，赐灵寿杖，有诏扶他入省。死谥醉侯，生封诗伯，此事不关朝省。便茅屋、送老云边，也胜倚金华省。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}