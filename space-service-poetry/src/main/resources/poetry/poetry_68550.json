{
  "id": 68550,
  "star": 1,
  "name": "八声甘州（寿张尚书）",
  "dynasty": "宋代",
  "content": "从黄石容履，一编书，曾佐汉王关。甚殷勤佳约，茹芝人共，引鹤差鸾。借手便成羽翼，方略正如闲。说道赤松去，还在人间。 <br> 紫绶青春如许，是南辰尊宿，北斗天官。问沙时早晚，喜色满长安。传宣能勾凤诏，便玉除前面领仙班。功名了，却茶烟琴月，慢慢东山。",
  "poet": {
    "id": 440,
    "star": 0,
    "name": "詹玉",
    "desc": "詹玉（生卒年不详）字可大，号天游，古郢（今湖北）人。至元间历除翰林应奉、集贤学士，为桑哥党羽。桑歌败，为崔劾罢（见《元史。崔传》）。著有《天游词》一卷。主要作品有《齐天乐·送童瓮天兵后归杭》《汉宫春》《桂枝香》《多丽》《三姝媚》《渡江云》等。"
  },
  "tags": []
}