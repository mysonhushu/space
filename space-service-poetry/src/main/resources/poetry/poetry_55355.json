{
  "id": 55355,
  "star": 2,
  "name": "新荷叶",
  "dynasty": "宋代",
  "content": "雨细梅黄，去年双燕还归。多少繁红，尽随蝶舞蜂飞。阴浓绿暗，正麦秋、犹衣罗衣。香凝沈水，雅宜帘幕重围。 <br> 绣扇仍携。花枝尘染芳菲。遥想当时，故交往往人非。天涯再见，悦情话、景仰清徽。可人怀抱，晚期莲社相依。",
  "poet": {
    "id": 650,
    "star": 0,
    "name": "赵彦端",
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。"
  },
  "tags": []
}