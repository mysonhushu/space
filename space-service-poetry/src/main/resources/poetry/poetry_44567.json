{
  "id": 44567,
  "star": 1,
  "name": "南归舟中二首",
  "dynasty": "唐代",
  "content": "南归乘客棹，道路免崎岖。江上经时节，船中听鹧鸪。 <br> 春容含众岫，雨气泛平芜。落日停舟望，王维未有图。 <br> 长江春气寒，客况棹声闲。夜泊诸村雨，程回数郡山。 <br> 桑根垂断岸，浪沫聚空湾。已去邻园近，随缘是暂还。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}