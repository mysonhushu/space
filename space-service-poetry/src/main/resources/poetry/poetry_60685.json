{
  "id": 60685,
  "star": 3,
  "name": "沁园春（生日和蓬莱仙降词）",
  "dynasty": "宋代",
  "content": "春事阑斑，桐花烂漫，不堪凤栖。叹交枰世道，容容是福，危航宦海，了了成痴。邵子豪情，乐天狂态，六十六年才觉非。邵尧夫有六十六岁吟，白乐天有六十六岁诗。溪山畔，要看承风月，舍我其谁。 <br> 文章高下随时。料织锦应须用锦机。愧老无健笔，高凌月胁，病无佳句，下解人颐。君昔东坡，我今韩愈，仙自云：某即坡仙。还以韩愈相戏。造化一炉如小儿。都休管，看龟翻荷露，燕落芹泥。",
  "poet": {
    "id": 147,
    "star": 0,
    "name": "吴泳",
    "desc": "吴泳（约公元1224年前后在世），字叔永，潼川人。生卒年均不详，约宋宁宗嘉定末前后在世。嘉定元年（公元1209年）第进士。累迁著作郎，兼直舍人院。应诏上书，颇切时要。累迁吏部侍郎兼直学士院，上疏言谨政体、正道揆、厉臣节、综军务四事。后进宝章阁学士，知温州，以言罢。泳著有鹤林集四十卷，《四库总目》行于世。"
  },
  "tags": []
}