{
  "id": 67916,
  "star": 1,
  "name": "喜迁莺（寿邵太尉）",
  "dynasty": "宋代",
  "content": "春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。 <br> 和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。",
  "poet": {
    "id": 0,
    "star": 0,
    "name": "卑叔文"
  },
  "tags": []
}