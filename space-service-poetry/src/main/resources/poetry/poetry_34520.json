{
  "id": 34520,
  "star": 5,
  "name": "试月中桂",
  "dynasty": "唐代",
  "content": "与月转洪濛，扶疏万古同。根非生下土，叶不坠秋风。 <br> 每以圆时足，还随缺处空。影高群木外，香满一轮中。 <br> 未种丹霄日，应虚玉兔宫。何当因羽化，细得问玄功。",
  "poet": {
    "id": 336,
    "star": 0,
    "name": "张乔",
    "image": "http://img.gushiwen.org/authorImg/zhangqiao.jpg",
    "desc": "（生卒年不详)，今安徽贵池人，懿宗咸通中年进士，当时与许棠、郑谷、张宾等东南才子称“咸通十哲”黄巢起义时，隐居九华山以终。其诗多写山水自然，不乏清新之作诗清雅巧思，风格也似贾岛。"
  },
  "tags": []
}