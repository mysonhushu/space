{
  "id": 47547,
  "star": 3,
  "name": "袭美先辈以龟蒙所献五百言既蒙见和复示荣唱…用伸酬谢",
  "dynasty": "唐代",
  "content": "洪范分九畴，转成天下规。河图孕八卦，焕作玄中奇。 </p> <p>先开否臧源，次筑经纬基。粤若鲁圣出，正当周德衰。 </p> <p>越疆必载质，历国将扶危。诸侯恣崛强，王室方陵迟。 </p> <p>歌凤时不偶，获麟心益悲。始嗟吾道穷，竟使空言垂。 </p> <p>首赞五十易，又删三百诗。遂令篇籍光，可并日月姿。 </p> <p>向非笔削功，未必无瑕疵。迨至夫子没，微言散如枝。 </p> <p>所宗既不同，所得亦异宜。名法在深刻，虚玄至希夷。 </p> <p>自从战伐来，一派纵横驰。寒谷生艳木，沸潭结流澌。 </p> <p>惊奔失壮士，好恶随纤儿。嬴氏并六合，势尊丞相斯。 </p> <p>加于挟书律，尽取坑焚之。南勒会稽颂，北恢胡亥阺. </p> <p>犹怀遍巡狩，不暇亲维持。及汉文景后，鸿生方dr摫。 </p> <p>簸扬尧舜风，反作三代吹。飘飖四百载，左右为藩篱。 </p> <p>邺下曹父子，猎贤甚熊罴。发论若霞驳，裁诗如锦摛。 </p> <p>徐王应刘辈，头角咸相衰。或有妙绝赏，或为独步推。 </p> <p>或许润色美，或嫌诋诃痴。倏以中利病，且非混醇醨. </p> <p>雅当乎魏文，丽矣哉陈思。不肯少选妄，恐贻后世嗤。 </p> <p>吾祖仗才力，革车蒙虎皮。手持一白旄，直向文场麾。 </p> <p>轻若脱钳釱，豁如抽扊扅。精钢不足利，騕褭何劳追。 </p> <p>大可罩山岳，微堪析毫厘。十体免负赘，百家咸起痿。 </p> <p>争入鬼神奥，不容天地私。一篇迈华藻，万古无孑遗。 </p> <p>刻鹄尚未已，雕龙奋而为。刘生吐英辩，上下穷高卑。 </p> <p>下臻宋与齐，上指轩从羲。岂但标八索，殆将包两仪。 </p> <p>人谣洞野老，骚怨明湘累。立本以致诘，驱宏来抵隵. </p> <p>清如朔雪严，缓若春烟羸。或欲开户牖，或将饰缨緌. </p> <p>虽非倚天剑，亦是囊中锥。皆由内史意，致得东莞词。 </p> <p>梁元尽索虏，后主终亡隋。哀音但浮脆，岂望分雄雌。 </p> <p>吾唐揖让初，陛列森咎夔。作颂媲吉甫，直言过祖伊。 </p> <p>明皇践中日，墨客肩参差。岳净秀擢削，海寒光陆离。 </p> <p>皆能取穴凤，尽拟乘云螭。迩来二十祀，俊造相追随。 </p> <p>余生落其下，亦值文明时。少小不好弄，逡巡奉弓箕。 </p> <p>虽然苦贫贱，未省亲嚅ev.秋倚抱风桂，晓烹承露葵。 </p> <p>穷年只败袍，积日无晨炊。远访卖药客，闲寻捕鱼师。 </p> <p>归来蠹编上，得以含情窥。抗韵吟比雅，覃思念棿摛。 </p> <p>因知昭明前，剖石呈清琪。又嗟昭明后，败叶埋芳蕤。 </p> <p>纵有月旦评，未能天下知。徒为强貔豹，不免参狐狸。 </p> <p>谁蹇行地足，谁抽刺天鬐.谁作河畔草，谁为洞中芝。 </p> <p>谁若灵囿鹿，谁犹清庙牺。谁轻如鸿毛，谁密如凝脂。 </p> <p>谁比蜀严静，谁方巴賨赀。谁能钓抃鳌，谁能灼神龟。 </p> <p>谁背如水火，谁同若埙篪。谁可作梁栋，谁敢驱谷蠡。 </p> <p>用此常不快，无人动交铍。空消病里骨，枉白愁中髭。 </p> <p>鹿门先生才，大小无不怡。就彼六籍内，说诗直解颐。 </p> <p>顾我迷未远，开怀溃其疑。初开凿本源，渐乃疏旁支。 </p> <p>邃古派泛滥，皇朝光赫曦。揣摩是非际，一一如襟期。 </p> <p>李杜气不易，孟陈节难移。信知君子言，可并神明蓍。 </p> <p>枯腐尚求律，膏肓犹谒医。况将太牢味，见啖逋悬饥。 </p> <p>今来置家地，正枕吴江湄。饵薄钩不曲，跫然守空坻。 </p> <p>嘿坐无影响，唯君款茅茨。抽书乱签帙，酌茗烦瓯栖. </p> <p>或伴补缺砌，或偕诣荒祠。孤筇倚烟蔓，细木横风漪。 </p> <p>触雨妨扉屦，临流泥江蓠。既狎野人调，甘为豪士訾。 </p> <p>不敢负建鼓，唯忧掉降旗。希君念馀勇，挽袖登文陴。 ",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}