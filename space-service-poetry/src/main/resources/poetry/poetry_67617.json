{
  "id": 67617,
  "star": 1,
  "name": "胜胜慢",
  "dynasty": "宋代",
  "content": "香浮椒柏，暖入酴酥，非烟晓生帘幕。绛阙真仙，来自五云楼阁。青霁路岐游遍，排冠归、水晶城郭。萧散处，有壶中日月，故园猿鹤。 <br> 好是朱颜难老，嬉游处，不减少年行乐。正好寻春，莫负燕期莺约。沉沉洞天向晚，按宫商、重调音乐。愿岁岁，听新声，笙歌院落。",
  "poet": {
    "id": 3146,
    "star": 0,
    "name": "李商英",
    "desc": "李商英，男，宋代著名诗人。"
  },
  "tags": []
}