{
  "id": 4656,
  "star": 1,
  "name": "自昌乐郡溯流至白石岭下行入郴州",
  "dynasty": "唐代",
  "content": "兹山界夷夏，天险横寥廓。太史漏登探，文命限开凿。 <br> 北流自南泻，群峰回众壑。驰波如电腾，激石似雷落。 <br> 崖留盘古树，涧蓄神农药。乳窦何淋漓，苔藓更彩错。 <br> 娟娟潭里虹，渺渺滩边鹤。岁杪应流火，天高云物薄。 <br> 金风吹绿梢，玉露洗红箨。溯舟始兴廨，登践桂阳郭。 <br> 匍匐缘修坂，穹窿曳长dh.碍林阻往来，遇堰每前却。 <br> 救艰不遑饭，毕昏无暇泊。濯溪宁足惧，磴道谁云恶。 <br> 我行山水间，湍险皆不若。安能独见闻，书此贻京洛。",
  "poet": {
    "id": 494,
    "star": 0,
    "name": "沈佺期",
    "image": "http://img.gushiwen.org/authorImg/shenquanqi.jpg",
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。"
  },
  "tags": []
}