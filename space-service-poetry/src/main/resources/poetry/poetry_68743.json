{
  "id": 68743,
  "star": 2,
  "name": "渡江云（寿妇人集曲名）",
  "dynasty": "宋代",
  "content": "瑞云浓，缥缈弦月当庭，天香满院。玉女传言，把真珠帘卷。拥鹊桥仙，引江城子，拟醉蓬莱宴。吹紫玉箫，唱黄金缕，按拍声声慢。 <br> 昼锦堂前，倾杯为寿，祝快活年，应天长远。喜似娘儿，解称人心愿。梦兰蕙芳，种宜男草，丹凤吟非晚。更步蟾宫，宴琼林日，汉宫春暖。",
  "poet": {
    "id": 0,
    "star": 0,
    "name": "陈梦协"
  },
  "tags": []
}