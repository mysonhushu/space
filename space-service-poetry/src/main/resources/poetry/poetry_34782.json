{
  "id": 34782,
  "star": 1,
  "name": "司天台",
  "dynasty": "唐代",
  "content": "拂云朱槛捧昭回，静对铜浑水镜开。太史只知频奏瑞， <br> 苍生无计可防灾。景公进德星曾退，汉帝推诚日为回。 <br> 何事旷官全不语，好天良月锁高台。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}