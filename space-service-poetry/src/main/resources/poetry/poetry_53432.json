{
  "id": 53432,
  "star": 3,
  "name": "十样花",
  "dynasty": "宋代",
  "content": "陌上风光浓处。第一寒梅先吐。待得春来也，香销减，态凝伫。百花休谩妒。 <br> 陌上风光浓处。繁杏枝头春聚。艳态最娇娆，堪比并，东邻女。红梅何足数。 <br> 陌上风光浓处。日暖山樱红露。结子点朱唇，花谢后，君看取。流莺偏嘱付。 <br> 陌上风光浓处。忘却桃源归路。洞口水流迟，香风动，红无数。吹愁何处去。 <br> 陌上风光浓处。最是海棠风措。翠袖衬轻红，盈盈泪，怨春去。黄昏微带雨。 <br> 陌上风光浓处。自有花王为主。富艳压群芳，蜂蝶戏，燕莺语。东君都付与。 <br> 陌上风光浓处。红药一番经雨。把酒绕芳丛，花解语。劝春住。莫教容易去。",
  "poet": {
    "id": 140,
    "star": 0,
    "name": "李弥逊",
    "image": "http://img.gushiwen.org/authorImg/limixun.jpg",
    "desc": "李弥逊（1085～1153）字似之，号筠西翁、筠溪居士、普现居士等，吴县（今江苏苏州）人。大观三年（1109）进士。高宗朝，试中书舍人，再试户部侍郎，以反对议和忤秦桧，乞归田。晚年隐连江（今属福建）西山。所作词多抒写乱世时的感慨，风格豪放，有《筠溪乐府》，存词80余首。"
  },
  "tags": []
}