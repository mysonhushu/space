{
  "id": 7203,
  "star": 3,
  "name": "赋得明星玉女坛，送廉察尉华阴",
  "dynasty": "唐代",
  "content": "洪河之南曰秦镇，发地削成五千仞。三峰离地皆倚天， <br> 唯独中峰特修峻。上有明星玉女祠，祠坛高眇路逶迤。 <br> 三十六梯入河汉，樵人往往见蛾眉。蛾眉婵娟又宜笑， <br> 一见樵人下灵庙。仙车欲驾五云飞，香扇斜开九华照。 <br> 含情迟伫惜韶年，愿侍君边复中旋。江妃玉佩留为念， <br> 嬴女银箫空自怜。仙俗途殊两情遽，感君无尽辞君去。 <br> 遥见明星是妾家，风飘雪散不知处。故人家在西长安， <br> 卖药往来投此山。彩云荡漾不可见，绿萝蒙茸鸟绵蛮。 <br> 欲求玉女长生法，日夜烧香应自还。",
  "poet": {
    "id": 45,
    "star": 0,
    "name": "王翰",
    "image": "http://img.gushiwen.org/authorImg/wanghan.jpg",
    "desc": "王翰，唐代边塞诗人。字子羽，并州晋阳（今山西太原市）人，著名诗人。王翰这样一个有才气的诗人，其集不传。其诗载于《全唐诗》的，仅有14首。闻一多先生《唐诗大系》定王翰生卒年为公元687至726年，并未提出确切的材料依据。"
  },
  "tags": []
}