{
  "id": 9173,
  "star": 1,
  "name": "同孙构免官后登蓟楼",
  "dynasty": "唐代",
  "content": "昔在五陵时，年少心亦壮。尝矜有奇骨，必是封侯相。 <br> 东走到营州，投身似边将。一朝去乡国，十载履亭障。 <br> 部曲皆武夫，功成不相让。犹希虏尘动，更取林胡帐。 <br> 去年大将军，忽负乐生谤。北别伤士卒，南迁死炎瘴。 <br> 濩落悲无成，行登蓟丘上。长安三千里，日夕西南望。 <br> 寒沙榆塞没，秋水滦河涨。策马从此辞，云山保闲放。",
  "poet": {
    "id": 708,
    "star": 0,
    "name": "张谓",
    "desc": "张谓（？--777年） 字正言，河内（今河南泌阳县）人，唐代。天宝二年登进士第，乾元中为尚书郎，大历年间潭州刺史，后官至礼部侍郎，三典贡举。其诗辞精意深，讲究格律，诗风清正，多饮宴送别之作。代表作有《早梅》《邵陵作》《送裴侍御归上都》等，其中以《早梅》为最著名，《唐诗三百首》各选本多有辑录。“不知近水花先发，疑是经冬雪未消”，疑白梅作雪，写得很有新意，趣味盎然。诗一卷。"
  },
  "tags": []
}