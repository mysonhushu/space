{
  "id": 67307,
  "star": 1,
  "name": "沁园春（登候涛山）",
  "dynasty": "宋代",
  "content": "开辟以来，便有此山，独当怒涛。正秋空万里，寒催雁信，尘寰一族，轻等鸿毛。小可诗情，寻常酒量，到此应须分外豪。难为水，算平生未有，此番登高。 <br> 飘飘。身踏金鳌。笑终日风波无限劳。看墙乌缥缈，帆归远浦，廛鱼杂沓，纲带馀潮。待约诗人，相将月夜，取次携杯持蟹螯。乘桴意，问谁人领解，空立亭皋。",
  "poet": {
    "id": 0,
    "star": 0,
    "name": "楼夫"
  },
  "tags": []
}