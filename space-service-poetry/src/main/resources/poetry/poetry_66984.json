{
  "id": 66984,
  "star": 3,
  "name": "满庭芳（答友人）",
  "dynasty": "宋代",
  "content": "五柳先生，宦情无几，赋成归去来兮。吾归何所，任运且随时。曾向高人问道，清妙处、已悟希夷。谁能羡，胸中芥子，容易纳须弥。 <br> 竹林，新职事，神交狂客，志慕天随。但能乐天知命，夫复何疑。多谢故人念我，平安报、不必纲维。饮君酒，愿君同寿，此外本无为。",
  "poet": {
    "id": 0,
    "star": 0,
    "name": "程正同"
  },
  "tags": []
}