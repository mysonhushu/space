{
  "id": 67296,
  "star": 1,
  "name": "瑞鹤仙（离筵代意）",
  "dynasty": "宋代",
  "content": "听梅花吹动，凉作何其，明星有烂。相看泪如霰。问而今去也，何时会面。匆匆聚散。恐便作、秋鸿社燕。最伤情、夜来枕上，断云雾雨何限。 <br> 因念。人生万事，回首悲凉，都成梦幻。芳心缱绻。空惆怅，巫阳馆。况船头一转，三千馀里，隐隐高城不见。恨无情、春水连天，片帆似箭。",
  "poet": {
    "id": 0,
    "star": 0,
    "name": "洪茶"
  },
  "tags": []
}