{
  "id": 61484,
  "star": 1,
  "name": "水调歌头",
  "dynasty": "宋代",
  "content": "光诸丹经以质难。意初未释，凡辨问数十条，乃噤不语，垂首怅然而去。后忽具信香誓状，谓历江、淮、闽、浙，拜师几百，不识向上玄关，觉今是而昨非。不知其所觉何事，谬赠以水调一词。有天台郭应昌、仪真胡尧咨、徐勋、金陵赵拱、湖湘唐纯素预焉 <br> 人身藏宇宙，乌兔走西东。昼舒夜卷，不拘春夏与秋冬。存想非心非肾，吐纳非精非气，子午谩行功。一点真灵宝，混合自回风。 <br> 感婴儿，交姹女，爱丁公。黄婆匹配，一时辰内上仙宫。恍惚无中有象，阳火阴符密契，大道属鸿＿。火候能调理，天地与无穷。",
  "poet": {
    "id": 1144,
    "star": 0,
    "name": "夏元鼎",
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。"
  },
  "tags": []
}