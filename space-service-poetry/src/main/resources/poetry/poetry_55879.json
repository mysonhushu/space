{
  "id": 55879,
  "star": 1,
  "name": "鹧鸪天（渴雨）",
  "dynasty": "宋代",
  "content": "几阵萧萧弄雨风。片云微破月朦胧。田家侧耳听鸣鹳，寰海倾心想卧龙。 <br> 尧日近，舜云浓。圣仁天覆忍民穷。会看膏泽随车下，只恐诗人句未工。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}