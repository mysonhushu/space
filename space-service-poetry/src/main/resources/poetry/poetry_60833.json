{
  "id": 60833,
  "star": 1,
  "name": "月底修箫谱（寓祝英台近乙未之秋高邮朱使君钱塘北关舟中）",
  "dynasty": "宋代",
  "content": "客西湖，听夜雨。更向别离处。小小船窗，香雪照尊俎。断肠一曲秋风，行云不语。总写入、征鸿无数。 <br> 认眉妩。唤醒岩壑风流，丹砂有奇趣。羞杀秦郎，淮海谩千古。要看自作新词，双鸾飞舞。趁月底、重修箫谱。",
  "poet": {
    "id": 380,
    "star": 0,
    "name": "张辑",
    "desc": "张辑（生卒年不详）字宗瑞，鄱阳（今江西波阳）人。张辑有《沁园春》（今泽先生）词，自序云：“矛顷游庐山，爱之，归结屋马蹄山中，以庐山书堂为扁，包日庵作记，见称庐山道人，盖援涪翁山谷例。黄叔豹谓矛居鄱，不应舍近求远，为更多东泽。黄鲁庵诗帖往来，于东泽下加以诗仙二字。近与冯可迁遇于京师，又能节文，号矛东仙，自是诗盟遂以为定号。有词作《月上瓜洲·南徐多景楼作》等。"
  },
  "tags": []
}