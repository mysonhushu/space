{
  "id": 1005,
  "star": 1,
  "name": "郊庙歌辞。梁郊祀乐章。庆和",
  "dynasty": "唐代",
  "content": "就阳位，升圆丘。佩双玉，御大裘。 <br> 膺天命，拥神休。万灵感，百禄遒。 <br> 秉黄钺，建朱旗。震八表，清二仪。 <br> 帝业显，王道夷。受景命，启皇基。 <br> 开九门，怀百神。通肸蚃，接氤氲。 <br> 明粢荐，广乐陈。奠嘉璧，燎芳薪。 <br> 膺宝图，执左契。德应天，圣飨帝。 <br> 荐表衷，荷灵惠。寿万年，祚百世。 <br> 惟德动天，有感必通。秉兹一德，禋于六宗。 <br> 钦夤宝命，恭肃礼容。来顾来享，永穆皇风。 <br> 天惟佑德，辟乃奉天。交感斯在，昭事罔愆。 <br> 岁功已就，王道无偏。于焉报本，是用告虔。",
  "poet": {
    "id": 1054,
    "star": 0,
    "name": "赵光逢",
    "image": "http://img.gushiwen.org/authorImg/zhaoguangfeng.jpg",
    "desc": "京兆奉天人。乾符五年登进士第，释褐凤翔推官，入为监察御史。乾宁三年，从驾幸华州，拜御史中丞，改礼部侍郎。后仕梁，至宰辅，封齐国公。诗八首。"
  },
  "tags": []
}