{
  "id": 3992,
  "star": 6,
  "name": "浮槎",
  "dynasty": "唐代",
  "content": "昔负千寻质，高临九仞峰。真心凌晚桂，劲节掩寒松。 <br> 忽值风飙折，坐为波浪冲。摧残空有恨，拥肿遂无庸。 <br> 渤海三千里，泥沙几万重。似舟飘不定，如梗泛何从。 <br> 仙客终难托，良工岂易逢。徒怀万乘器，谁为一先容。",
  "poet": {
    "id": 714,
    "star": 0,
    "name": "骆宾王",
    "image": "http://img.gushiwen.org/authorImg/luobinwang.jpg",
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。"
  },
  "tags": []
}