{
  "id": 14910,
  "star": 1,
  "name": "汉宫少年行",
  "dynasty": "唐代",
  "content": "君不见上宫警夜营八屯，冬冬街鼓朝朱轩。 <br> 玉阶霜仗拥未合，少年排入铜龙门。暗闻弦管九天上， <br> 宫漏沈沈清吹繁。平明走马绝驰道，呼鹰挟弹通缭垣。 <br> 玉笼金锁养黄口，探雏取卵伴王孙。分曹陆博快一掷， <br> 迎欢先意笑语喧。巧为柔媚学优孟，儒衣嬉戏冠沐猿。 <br> 晚来香街经柳市，行过倡舍宿桃根。相逢杯酒一言失， <br> 回朱点白闻至尊。金张许史伺颜色，王侯将相莫敢论。 <br> 岂知人事无定势，朝欢暮戚如掌翻。椒房宠移子爱夺， <br> 一夕秋风生戾园。徒用黄金将买赋，宁知白玉暗成痕。 <br> 持杯收水水已覆，徙薪避火火更燔。欲求四老张丞相， <br> 南山如天不可上。 ",
  "poet": {
    "id": 484,
    "star": 0,
    "name": "李益",
    "image": "http://img.gushiwen.org/authorImg/liyi.jpg",
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。"
  },
  "tags": []
}