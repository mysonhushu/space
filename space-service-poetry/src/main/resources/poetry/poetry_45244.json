{
  "id": 45244,
  "star": 1,
  "name": "寄匡阜诸公二首",
  "dynasty": "唐代",
  "content": "松头柏顶碧森森，虚槛寒吹夏景深。静社可追长往迹， <br> 白莲难问久修心。山围四面才容寺，月到中宵始满林。 <br> 争学忘言住幽胜，吾师遗集尽清吟。 <br> 峰前林下东西寺，地角天涯来往僧。泉月净流闲世界， <br> 杉松深锁尽香灯。争无大士重修社，合有诸贤更服膺。 <br> 曾寄邻房挂瓶锡，雨闻岩溜解春冰。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}