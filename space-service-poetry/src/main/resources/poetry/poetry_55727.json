{
  "id": 55727,
  "star": 1,
  "name": "瑶台第一层（上元扈跸同宗室仲御作）",
  "dynasty": "宋代",
  "content": "西母池边宴罢，赠南真、步玉霄。绪风和扇，冰华发秀，雪质孤高。汉陂澄练影，问是谁、独立江皋。便凝望，认壶中圭璧，天上琼瑶。 <br> 清标。曾陪胜赏，坐忘愁解使尘销。况双成、与乳丹点染，都付香梢。寿妆酥冷，郢韵佩举，麝卷云绡。乐逍遥。□凤凰台畔，忆取吹箫。",
  "poet": {
    "id": 1940,
    "star": 0,
    "name": "朱雍",
    "desc": "约公元一一六二年前后在世字、里、生卒年均不详，约宋高宗绍兴末前后在世。绍兴中，尝上书乞召试贤良。著有梅词二卷，《花庵词选》行于世。"
  },
  "tags": []
}