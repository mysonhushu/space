{
  "id": 66857,
  "star": 1,
  "name": "满庭芳（寿富者·三月十八）",
  "dynasty": "宋代",
  "content": "柳暗千株，蓂翻三荚，当年神岳生申。画堂庆会，今日贺生辰。宝鸭檀烟薰馥，颂椒觞、醽醁频斟。殷勤劝，歌喉宛转，恣乐醉红裙。 <br> 荣华兼富贵，如君素享，胜似簪缨。虽田彭倚顿，未足多称。好是钱流地上，仓箱积、赈济饥贫。多阴德，子孙昌盛，指日绿袍新。",
  "poet": {
    "id": 962,
    "star": 0,
    "name": "卓田",
    "desc": "卓田，[公元一二o三 年前后在世]字稼翁，号西山，建阳人。开禧元年（1205）进士。生卒年均不详，约宋宁宗嘉泰中前后在世。生平事迹不详。能小词，能赋驰声。尝作词云：“丈夫只手把吴钩。欲断万人头。因何铁石，打成心性，却为花柔。君看项籍并刘季，一怒使人愁。只因撞着虞姬、戚氏，豪杰都休。”存于《花庵词选》的凡三首。"
  },
  "tags": []
}