{
  "id": 67567,
  "star": 1,
  "name": "风流子",
  "dynasty": "宋代",
  "content": "东风长是客，帘栊静、燕子一双飞。看花坞日高，翠阴护晓，柳塘风细，绿涨浮漪。肠断处，渭城春树远，江国暮云低。芳径听莺，暗惊心事，画檐闻鹊，试卜归期。 <br> 小楼凝伫地，疏窗下，几度对说相思。记得菱花交照，素手曾携。有新恨两眉，向谁说破，芳心一点，惟我偏知。休为多情瘦却，重有来时。",
  "poet": {
    "id": 0,
    "star": 0,
    "name": "王泳祖"
  },
  "tags": []
}