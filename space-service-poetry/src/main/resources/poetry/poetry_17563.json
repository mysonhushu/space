{
  "id": 17563,
  "star": 1,
  "name": "省中直夜对雪寄李师素侍郎",
  "dynasty": "唐代",
  "content": "密雪纷初降，重城杳未开。杂花飞烂漫，连蝶舞徘徊。 <br> 洒散千株叶，销凝九陌埃。素华凝粉署，清气绕霜台。 <br> 明觉侵窗积，寒知度塞来。谢家争拟絮，越岭误惊梅。 <br> 暗魄微茫照，严飙次第催。稍封黄竹亚，先集紫兰摧。 <br> 孙室临书幌，梁园泛酒杯。静怀琼树倚，醉忆玉山颓。 <br> 翠陌饥乌噪，苍云远雁哀。此时方夜直，想望意悠哉。",
  "poet": {
    "id": 539,
    "star": 0,
    "name": "令狐楚",
    "desc": "令狐楚(766或768～837) ，唐代文学家。汉族，字壳士。宜州华原（今陕西耀县）人，先世居敦煌（今属甘肃）。贞元七年 (791)登进士第。宪宗时，擢职方员外郎，知制诰。出为华州刺史，拜河阳怀节度使。入为中书侍郎，同平章事。宪宗去世，为山陵使，因亲吏赃污事贬衡州刺史。逝世于山南西道节度使镇上。谥曰文。"
  },
  "tags": []
}