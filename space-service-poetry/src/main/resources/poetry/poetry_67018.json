{
  "id": 67018,
  "star": 1,
  "name": "洞仙歌（姑苏旧台在三十里外，今台在胥门上，次潘紫岩韵）",
  "dynasty": "宋代",
  "content": "吴宫故墅，是天开图画。缥缈层云出飞榭。隐隐楼空翠巘，水绕芜城，平畴迥，点染霜林凋谢。越来溪上雁，声切阑干，似觅胥门怨吴霸。属镂沈，香溪断，梦散云空，千年外、等是渔樵间话。但极目荒台郁苍烟，衰草里、又还夕阳西下。",
  "poet": {
    "id": 1162,
    "star": 0,
    "name": "黄载",
    "desc": "黄载：词作家，具体生平不详，诗词以描写山水、花鸟为主，类似于唐代的田园派。全宋词收录其词五首《画锦堂》（牡丹）、《隔浦莲》（荷花）、《洞仙歌》、《孤鸾》、《东风第一枝》（探梅），其中以《隔浦莲》荷花最为出名。"
  },
  "tags": []
}