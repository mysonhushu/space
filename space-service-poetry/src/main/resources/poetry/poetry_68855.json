{
  "id": 68855,
  "star": 3,
  "name": "雨中花（贺欧文建楼与桥）",
  "dynasty": "宋代",
  "content": "饤斗云山，挨排烟水，六丁午夜文移。道滁孙子，欲寄游嬉。高趁鹜霞舒啸，低群鸥鹭忘机。牢笼两下，楼乘汗漫，桥枕清漪。 <br> 灞陵吟畅，岳阳登览，百色都副襟期。还好是、行天马渡，深月人归。倚柱荷香扑面，凭栏桂影侵衣。索梅无便，春风不碍，容我追随。",
  "poet": {
    "id": 0,
    "star": 0,
    "name": "百兰"
  },
  "tags": []
}