{
  "id": 60501,
  "star": 1,
  "name": "倚阑令",
  "dynasty": "宋代",
  "content": "惜春心。步花阴。怕春深。风扬游丝吹落絮，满园林。 <br> 日长帘幕沈沈。朱阑畔、斜亸琼簪。笑摘梨花间照水，贴眉心。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}