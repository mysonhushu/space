{
  "id": 67032,
  "star": 1,
  "name": "瑞鹤仙",
  "dynasty": "宋代",
  "content": "冻痕销梦草。又招得春归，旧家池沼。园扉掩寒峭。倩谁将花信，遍传深窈。追游趁早。便裁却、轻衫短帽。任残梅、飞满溪桥，和月醉眠清晓。 <br> 年小。青丝纤手，彩胜娇鬟，赋情谁表。南楼信杳。江云重，雁归少。记卫香嘶马，流红回岸，几度绿杨残照。想暗黄，依旧东风，灞陵古道。",
  "poet": {
    "id": 0,
    "star": 0,
    "name": "楼采"
  },
  "tags": []
}