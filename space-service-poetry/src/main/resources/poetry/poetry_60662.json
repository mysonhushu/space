{
  "id": 60662,
  "star": 5,
  "name": "六么令",
  "dynasty": "宋代",
  "content": "照人明艳，肌雪消繁燠。娇云慢垂柔领，绀发浓于沐。微晕红潮一线，拂拂桃＿熟。群芳难逐。天香国艳，试比春兰共秋菊。 <br> 当时相见恨晚，彼此萦心目。别后空忆仙姿，路隔吹箫玉。何处栏干十二，缥缈阳台曲。佳期重卜。都将离恨，拚与尊前细留嘱。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}