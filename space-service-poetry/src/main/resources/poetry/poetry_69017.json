{
  "id": 69017,
  "star": 1,
  "name": "满江红（登石头城，归已月生）",
  "dynasty": "宋代",
  "content": "颇恨登临，浪自作、骚人愁语。石城上、何须苦说，死袁生褚。当日卧龙商略处，秦淮王气真何许。与君来、萧瑟北风寒，黄云暮。 </p> <p>枕钟阜，湖玄武。生此虎，真蹲踞。看四山环合，休临江渚。可笑唐人无意度，却言此虎凌波去。君且住、明月为人来，潮生浦。 ",
  "poet": {
    "id": 0,
    "star": 0,
    "name": "程必"
  },
  "tags": []
}