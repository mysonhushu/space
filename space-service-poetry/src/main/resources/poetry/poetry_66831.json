{
  "id": 66831,
  "star": 1,
  "name": "感皇恩（元夕后二日，同彦敬郎中饮洪宣慰山园红梅下，得感皇恩二关）",
  "dynasty": "宋代",
  "content": "住处记曾游，十年重到。罨画湖山最春早。红梅几树，一夜东风开了。矮松脩竹外，依然好。 <br> 玉色醺酣，香团娇小。消得金尊共倾倒。满怀风味，前度何郎今老。徊徊疏影里、花应笑。",
  "poet": {
    "id": 1291,
    "star": 0,
    "name": "张侃",
    "desc": "张侃（约公元1206年前后在世），字直夫，本居扬州，后徙吴兴。生卒年均不详，约宋宁宗开禧中前后在世。尝监常州奔牛镇酒税，迁为上虞丞。父岩以诌媚权奸，为世诟病。侃独志趣萧散，浮沈末僚，所与游者，如赵师秀、周文璞辈，皆恬静不争之士。侃工诗，闲澹有致，有拙轩集六卷，《四库总目》传于世。"
  },
  "tags": []
}