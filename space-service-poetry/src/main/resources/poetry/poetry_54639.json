{
  "id": 54639,
  "star": 1,
  "name": "蓦山溪（容州病起作）",
  "dynasty": "宋代",
  "content": "黄茅时节，病恼南来客。瘦得不胜衣，试腰围、都无一搦。东篱兴在，手种菊方黄，摘晚艳，泛新篘，谁道乾坤窄。 <br> 百年役役，乐事真难得。短发已无多，更何劳、霜风染白。儿曹齐健，扶□一翁孱，龙山帽，习池巾，归路从欹侧。",
  "poet": {
    "id": 589,
    "star": 0,
    "name": "高登",
    "desc": "高登1104～1159) 字彦先,号东溪，漳浦县杜浔乡宅兜村人，南宋强项廉介的爱国者，词人，宣和间为太学生。绍兴二年(1132)进士。授富川主簿,迁古田县令。后以事忤秦桧,编管漳州。有《东溪集》、《东溪词》。"
  },
  "tags": []
}