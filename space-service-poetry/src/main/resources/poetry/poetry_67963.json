{
  "id": 67963,
  "star": 1,
  "name": "满庭芳",
  "dynasty": "宋代",
  "content": "红杏香中，绿杨影里，画桥春水泠泠。深沉院满，风送卖花声。又是清明近也，粉墙畔，时有迁莺。当此际，人传天上，特降玉麒麟。 <br> 风云。今会遇，名邦坐抚，入侍严宸。更儿孙兰玉，都是宁馨。脆管繁弦竞奏，蕙炉袅，沉水烟轻。华筵罢，江城回首，一点寿星明。",
  "poet": {
    "id": 0,
    "star": 0,
    "name": "赵良玉"
  },
  "tags": []
}