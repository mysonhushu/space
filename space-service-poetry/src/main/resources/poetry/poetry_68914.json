{
  "id": 68914,
  "star": 1,
  "name": "满江红（刘守解任）",
  "dynasty": "宋代",
  "content": "归去来兮，要待足、何时是足。荣对辱、饮河鼹鼠，无过满腹。浴月朝霞红赛锦，排云晚岫青如玉。更修筠、与合抱长松，依梅麓。 <br> 森画戟，谩符竹。舞袖短，辕驹局。惟茧丝堡障，医疮剜肉。节对开炉应去也，钗头又有长生箓。算归程、恐到荔枝乡，已过熟。",
  "poet": {
    "id": 0,
    "star": 0,
    "name": "刘守"
  },
  "tags": []
}