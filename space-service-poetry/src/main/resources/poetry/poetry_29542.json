{
  "id": 29542,
  "star": 1,
  "name": "京兆府试目极千里",
  "dynasty": "唐代",
  "content": "献赋多年客，低眉恨不前。此心常郁矣，纵目忽超然。 <br> 送骥登长路，看鸿入远天。古墟烟幂幂，穷野草绵绵。 <br> 树与金城接，山疑桂水连。何当开霁日，无物翳平川。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}