{
  "id": 61389,
  "star": 1,
  "name": "沁园春（为赵＿窝寿）",
  "dynasty": "宋代",
  "content": "静寿先生，笑傲四并，醉眠＿窝。甚一枰棋壤，掉头不顾，同舟风紧，袖手高歌。太白词华，更生忠愤，为问山林老得么。须知道，有淮碑未作，浯石当磨。 <br> 年来君子无多。试屈指、如公能几何。况＿荛公论，新曾推许，冕旒异眷，行见搜罗。泽润生民，洗清兵甲，待挽钱塘江上波。功名就，访蟠桃把玩，铜狄摩挲。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}