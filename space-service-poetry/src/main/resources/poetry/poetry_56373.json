{
  "id": 56373,
  "star": 1,
  "name": "八声甘州（读谢安石传）",
  "dynasty": "宋代",
  "content": "气佳哉、烟紫石头城，云碧雨花台。想东山前后，望春树绿，看晚潮回。自古英雄豪杰，无不待时来。拥鼻微吟处，山静花开。 <br> 商皓亦尝如此，羡苍生皆有，瞻望之怀。但淝河洛涧，此事偶然谐。疑是彼、八公草木，得神明、相亮不相猜。西州泪，千年犹湿，回望兴哀。",
  "poet": {
    "id": 1415,
    "star": 0,
    "name": "王质",
    "desc": "王质，字华卿，太原祁人。五代祖通，字仲淹，隋末大儒，号文中子。通生福祚，终上蔡主簿。福祚生勉，登进士第，制策登科，位终宝鼎令。勉生怡，终渝州司户。怡生潜，扬州天长丞。质则潜之第五子。少负志操，以家世官卑，思立名于世，以大其门。寓居寿春，躬耕以养母，专以讲学为事，门人受业者大集其门。年甫强仕，不求闻达，亲友规之曰：“以华卿之才，取名位如俯拾地芥耳，安自苦于亹茸者乎？扬名显亲，非耕稼可致也。”质乃白于母，请赴乡举。"
  },
  "tags": []
}