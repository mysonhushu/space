{
  "id": 66810,
  "star": 1,
  "name": "括水调歌",
  "dynasty": "宋代",
  "content": "落日岘山下，倒着接{罒離}回。傍人笑问山翁。日日醉归来。三万六千长日，一日杯倾三百，罍麹恐糟台。汉水鸭头绿，变酒入金罍。 <br> 白铜E96F，鸬鹚杓，鹦鹉杯。轻车快马，凤笙龙筦更相催。自有清风明月，刚道不须钱买，对此玉山颓。水自东流去，猿自夜声哀。 <br> 欧阳公明妃曲：胡人以鞍马为家，射猎为俗。泉甘草美无常处，鸟惊兽骇争驰逐。谁将汉女嫁胡儿，风沙无情貌如玉。身行不见中国人，马上自作思归曲。推手为琵却手琶。胡人共听亦咨嗟。玉颜流落死天涯，琵琶却传来汉家。汉宫争按新声谱，遗恨已深声更苦。纤纤女手生洞房，学得琵琶不下堂。不识黄云出塞路，岂知此声能断肠。",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}