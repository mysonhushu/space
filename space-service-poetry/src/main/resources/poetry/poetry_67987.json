{
  "id": 67987,
  "star": 1,
  "name": "水龙吟（春寿太守）",
  "dynasty": "宋代",
  "content": "碧霄彩旆垂铃，应南极星躔光灿。巍巍名阀，芳传汉相，貂蝉炳焕。德莹冰壶，量包沧海，神钟岩电。向宝储内阁，英摽才华，声猷著膺宸眷。 <br> 荐领名都屏翰，更循良、歌腾畿甸。峻专剧郡，荣登法从，光生尧殿。密勿论思，雍容启沃，才华独冠。愿年年长见，兰芽玉喷，柳梢金嫩。",
  "poet": {
    "id": 0,
    "star": 0,
    "name": "张成可"
  },
  "tags": []
}