{
  "id": 68944,
  "star": 1,
  "name": "水调歌头",
  "dynasty": "宋代",
  "content": "几载沧江梦，此夕复经过。双台双峙如画，空翠滴晴波。不是先生高节，激起清风千古，汉鼎复如何。矫首望天际，烟树翠婆娑。 <br> 危楼下，数不尽，去帆多。人人惊肉生髀，却日欲挥戈。谁识矶边泉石，别有壶中天地，烟雨一青蓑。自笑亦华发，三叹吊岩阿。",
  "poet": {
    "id": 0,
    "star": 0,
    "name": "刘源"
  },
  "tags": []
}