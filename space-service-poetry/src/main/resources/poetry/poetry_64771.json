{
  "id": 64771,
  "star": 2,
  "name": "浪淘沙（并序）",
  "dynasty": "宋代",
  "content": "幼卿少与表兄同研席，雅有文字之好。未笄，兄欲缔姻。父兄以兄未禄，难其请，遂适武弁。明年，兄登甲科，职教洮房，而良人统兵陕右，相与邂逅于此。兄鞭马略不相顾，岂前憾未平耶。因作浪淘沙以寄情云。 <br> 目送楚云空。前事无踪。谩留遗恨锁眉峰。自是荷花开较晚，孤负东风。 <br> 客馆叹飘蓬。聚散匆匆。扬鞭那忍骤花骢。望断斜阳人不见，满袖啼红。",
  "poet": {
    "id": 513,
    "star": 0,
    "name": "幼卿",
    "desc": "幼卿，生卒和姓氏不详。宋徽宗宣和年间在世，《能改斋漫录》卷十六录其词一首。"
  },
  "tags": []
}