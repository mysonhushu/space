{
  "id": 56517,
  "star": 1,
  "name": "念奴娇",
  "dynasty": "宋代",
  "content": "灯宵渐近，更兵尘初息，韵华偏早。太守风流张宴乐，不管江城寒峭。发底蜂儿，钗头梅蕊，一一夸新巧。笙歌鼎沸，万人争看标表。 <br> 应记革履雍容，天香满袖，侍宴游三岛。圣主中兴思用旧，尊礼先朝元老。烛赐金莲，柑传罗帕，行即趋严道。深杯休诉，任教银漏催晓。",
  "poet": {
    "id": 2230,
    "star": 0,
    "name": "沈端节",
    "desc": "[约公元一一六九年前后在世]字约之，吴兴人，寓居溧阳。生卒年均不详，约宋孝宗乾道中前后在世。尝为芜湖令，知衡州，提举江东茶盐。淳熙间，（公元一一八二年前后）官至朝散大夫。著有《克斋集》，已佚。又有《克斋词》一卷。《全宋词》收录其词45首。《文献通考》吐属温雅，颇具风姿。《钦定四库全书总目》卷一百九十八《克斋词》提要云：“其吐属婉约，颇具风致，固不以《花庵》、《草堂》诸选不见录减价矣。”"
  },
  "tags": []
}