{
  "id": 61018,
  "star": 1,
  "name": "沁园春（再和）",
  "dynasty": "宋代",
  "content": "惭愧清朝，罢贡包茅，住发牙璋。便羊裘归去，难留严子，牛衣病卧，肯泣王章。畴昔忧天，如今怀土，田舍鸡肥社酒香。甘雨足，且免扶鉏苦，免踏车忙。 <br> 先生少拟荀扬。晚自觉才衰可斗量。甚都无白凤，飞来玄草，亦无紫气，下烛干将。待得新亭，倒持手版，何似抽还政事堂。荣与辱，算到头由我，不属苍苍。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}