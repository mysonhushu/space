{
  "id": 26495,
  "star": 5,
  "name": "祖龙行",
  "dynasty": "唐代",
  "content": "黑云兵气射天裂，壮士朝眠梦冤结。祖龙一夜死沙丘， <br> 胡亥空随鲍鱼辙。腐肉偷生三千里，伪书先赐扶苏死。 <br> 墓接骊山土未乾，瑞光已向芒砀起。陈胜城中鼓三下， <br> 秦家天地如崩瓦。龙蛇撩乱入咸阳，少帝空随汉家马。",
  "poet": {
    "id": 922,
    "star": 0,
    "name": "常楚老",
    "image": "http://img.gushiwen.org/authorImg/changchulao.jpg",
    "desc": "常楚老，长庆进士，官拾遗。诗二首。相关作品《祖龙行》《江上蚊子》《句》。"
  },
  "tags": []
}