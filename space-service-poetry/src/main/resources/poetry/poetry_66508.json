{
  "id": 66508,
  "star": 1,
  "name": "百字令（几上凝尘戏画梅一枝）",
  "dynasty": "宋代",
  "content": "小齐幽僻，久无人到此，满地狼藉。几案尘生多少憾，把玉指亲传踪迹。画出南枝，正开侧面，花蕊俱端的。可怜风韵，故人难寄消息。 <br> 非共雪月交光，这般造化，岂费东君力。只欠清香来扑鼻，亦有天然标格。不上寒窗，不随流水，应不钿宫额。不愁三弄，祗愁罗袖轻拂。",
  "poet": {
    "id": 0,
    "star": 0,
    "name": "胡惠齐"
  },
  "tags": []
}