{
  "id": 69023,
  "star": 1,
  "name": "沁园春（庚午三月望日赋椿堂牡丹）",
  "dynasty": "宋代",
  "content": "消得＿栏，也不枉教，车马如狂。怪元和一事，韩公子者，归来＿去，玉毁昆冈。为解花嘲，朝来试看，采佩殷霞浥露香。君休怪，算只缘太艳，俗障难降。 </p> <p>诗人未易平章。向百卉、凋零独后装。看洪炉大器，从来成晚，只须这著，也做花王。况是月坡，花围一尺，压尽纷纷琐细芳。还堪笑，笑龙钟老凤，方入都堂。",
  "poet": {
    "id": 0,
    "star": 0,
    "name": "程必"
  },
  "tags": []
}