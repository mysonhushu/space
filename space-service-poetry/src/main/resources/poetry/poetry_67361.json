{
  "id": 67361,
  "star": 1,
  "name": "宝鼎现（寿贾师宪）",
  "dynasty": "宋代",
  "content": "神鳌谁断，几千年再，乾坤初造。算当日、枰棋如许，争一着、吾其衽左。谈笑顷、又十年生聚，处处豳风葵枣。江如镜，楚氛余几，猛听甘泉捷报。 <br> 天衣细意从头补。烂山龙、华虫黼藻。宫漏永、千门鱼钥，截断红尘飞不到。街九轨，看千貂避路，庭院五侯深锁。好一部、太平六典，一一周公手做。 <br> 赤舃绣裳，消得道、斑斓衣好。尽庞眉鹤发，天上千秋难老。甲子平头才一过，未说汾阳考。看金盘，露滴瑶池，龙尾放班回早。",
  "poet": {
    "id": 1451,
    "star": 0,
    "name": "陈合",
    "desc": "陈合字维善，号中山。福建长乐东隅人，贯岱边。淳佑四年 (1244) 甲辰进士。淳佑中，拜翰林学士、国子祭酒、工部尚书、同佥枢密院事，一时敕谕、制册皆出其手，侪辈咸服其能。后坐廖莹中事免官归里。官终宣奉大夫、资政殿学士。合为六平山开山初祖，尝启溪山泉石之胜，营造天地四方宇。与太博陈俞、所翁陈容相投契，常优游陶情于六平山水间，并寓居于邑东隅(今东关街儒英巷)。卒谥文惠，葬于光俗里唐官山(今属营前镇长限村)。其手书\"第一小有洞天\"，笔力流畅，字迹至今犹存。为县级保护文物。"
  },
  "tags": []
}