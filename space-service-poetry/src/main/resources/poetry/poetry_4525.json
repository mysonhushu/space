{
  "id": 4525,
  "star": 1,
  "name": "自汤还都经龙门北溪赠张左丞崔礼部崔光禄",
  "dynasty": "唐代",
  "content": "栖闲有愚谷，好事枉朝轩。树接前驱拥，岩传后骑喧。 <br> 褰帘出野院，植杖候柴门。既拂林下席，仍携池上樽。 <br> 深期契幽赏，实谓展欢言。末眷诚未易，佳游时更敦。 <br> 俄看啸俦侣，各已共飞鶱.延睇尽朝日，长怀通夜魂。 <br> 空闻岸竹动，徒见浦花繁。多愧春莺曲，相求意独存。",
  "poet": {
    "id": 3118,
    "star": 0,
    "name": "韦嗣立",
    "desc": "韦嗣立（654—719），唐代诗人。字延构，郑州阳武（今河南原阳）人，武则天时任莱芜县令。韦思谦子，韦承庆弟。少举进士，任双流令，政有殊绩。武后、中宗时，历位凤阁侍郎、兵部尚书、同平章事、参知政事。有定策立睿宗之功。中宗景龙时任兵部尚书。韦嗣立因与万年（今西安市旧城一带）人韦后同姓，曾奉诏附韦后属籍。韦后临朝乱政，为玄宗所杀，韦嗣立为此受到株连，徙往陈州，死后追谥为“孝”。"
  },
  "tags": []
}