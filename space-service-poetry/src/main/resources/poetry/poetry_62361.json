{
  "id": 62361,
  "star": 1,
  "name": "绛都春（夷则羽，俗名仙吕调为郭清华内子寿）",
  "dynasty": "宋代",
  "content": "香深雾暖。正人在、锦瑟华年深院。旧日汉宫，分得红兰滋吴苑。临池羞落梅花片。弄水月、初匀妆面。紫烟笼处，双鸾共跨，洞箫低按。 <br> 歌管。红围翠袖，冻云外，似觉东风先转。绣畔昼迟，花底天宽春无限。仙郎骄马琼林宴。待卷上、珠帘教看。更传莺入新年，宝钗梦燕。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}