{
  "id": 14141,
  "star": 3,
  "name": "落花",
  "dynasty": "唐代",
  "content": "早春见花枝，朝朝恨发迟。直看花落尽，却意未开时。 <br> 以此方人世，弥令感盛衰。始知山简绕，频向习家池。",
  "poet": {
    "id": 2547,
    "star": 0,
    "name": "郑昈",
    "desc": "郑昈，字景辉，连江人。天顺间，以贡为叙州通判。性廉介，义不入人一钱。同事有绘《一堂和气图》者，其人墨，昈手裂之当道右。富民诬人以戍，昈力白其冤。满九载，罢归，名其室曰：“释锄”。暇则泼墨自遣。其子以故宅湫隘，不可以宾，隔巷构三楹，方上梁，见彩帛悬焉，问何从来，对曰：“往叙州归时，百姓奔送者”昈瞪目曰：“此汝屋也。吾死不入。”其后昈卒，垂绝矣，子妇舁入新室，昈足距于门，不得入，乃殓于旧室。"
  },
  "tags": []
}