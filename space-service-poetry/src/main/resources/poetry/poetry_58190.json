{
  "id": 58190,
  "star": 1,
  "name": "满江红（忆别）",
  "dynasty": "宋代",
  "content": "门掩垂杨，宝香度、翠帘重叠。春寒在，罗衣初试，素肌犹怯。薄霭笼花天欲暮，小风送角声初咽。但独褰、幽幌悄无言，伤初别。 <br> 衣上雨，眉间月。滴不尽，颦空切。羡栖梁归燕，入帘双蝶。愁绪多於花絮乱，柔肠过丁香结。问甚时、重理锦囊书，从头说。",
  "poet": {
    "id": 486,
    "star": 0,
    "name": "程垓",
    "image": "http://img.gushiwen.org/authorImg/chenggai.jpg",
    "desc": "「程垓」字正伯，眉山（今属四川）人。苏轼中表程之才（字正辅）之孙。淳熙十三年（1186）游临安，陆游为其所藏山谷帖作跋，未几归蜀。撰有帝王君臣论及时务利害策五十篇。绍熙三年（1192），已五十许，杨万里荐以应贤良方正科。绍熙五年（1194）乡人王称序其词，谓“程正伯以诗词名，乡之人所知也。余顷岁游都下，数见朝士，往往亦称道正伯佳句”。冯煦《蒿庵论词》：“程正伯凄婉绵丽，与草窗所录《绝妙好词》家法相近。”有《书舟词》（一作《书舟雅词》）一卷。"
  },
  "tags": []
}