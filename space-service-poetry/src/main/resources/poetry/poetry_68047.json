{
  "id": 68047,
  "star": 1,
  "name": "水调歌头",
  "dynasty": "宋代",
  "content": "金关五云里，玉座太微间。凌虚新就燕间，宣唤侍臣班。丹扆坐移前席，禁漏声传高阁，喜气满龙颜。天语眷畴昔，政路稳跻攀。 <br> 酒如渑，香袅穗，寿南山。橙黄橘绿，樽前辉映菊花团。清晓凉风凝露，晴昼秋光满院，岁岁奉君。待看云台画，荣观侈人寰。",
  "poet": {
    "id": 0,
    "star": 0,
    "name": "沈元实"
  },
  "tags": []
}