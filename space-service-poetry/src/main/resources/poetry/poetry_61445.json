{
  "id": 61445,
  "star": 2,
  "name": "沁园春（西岩三涧）",
  "dynasty": "宋代",
  "content": "云壑泉泓，小者如杯，大者如罂。更石筵平莹，宽容数客，淙流回激，环绕飞觥。三涧交流，两崖悬瀑，捣雪飞霜落翠屏。经行处，有丹荑碧草，古木苍藤。 <br> 徘徊却倚山楹。笑山水娱人若有情。见傍回侧转，峰峦叠叠，欲穷还有，岩谷层层。仰视云间，茅茨鸡犬。疑是仙家来避秦。青林表，望烟霞缥缈，隐隐鸾笙。",
  "poet": {
    "id": 2073,
    "star": 0,
    "name": "刘子寰",
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。"
  },
  "tags": []
}