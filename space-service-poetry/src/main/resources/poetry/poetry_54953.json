{
  "id": 54953,
  "star": 3,
  "name": "满庭芳（自宛陵易倅东阳，留别诸同寮世事难穷，人生无定偶然蓬转萍）",
  "dynasty": "宋代",
  "content": "世事难穷，人生无定，偶然蓬转萍浮。为谁教我，从宦到东州。还似翩翩海燕，乘春至、归及凉秋。回头笑，浑家数口，又泛五湖舟。 <br> 悠悠。当此去。黄童白叟，莫漫相留。但溪山好处，深负重游。珍重诸公送我，临岐泪、欲语先流。应须记，从今风月，相忆在南楼。",
  "poet": {
    "id": 0,
    "star": 0,
    "name": "毛幵"
  },
  "tags": []
}