{
  "id": 68866,
  "star": 3,
  "name": "摸鱼儿（送陈太史东归）",
  "dynasty": "宋代",
  "content": "极知君、腰骑鹤，此心与水相似。梧桐叶上黄昏雨，恨杀无情流水。滔滔地。今日大江头，明日人千里。君思往事。两袖淮云，一轮明月，要亦寻常耳。 <br> 君去也，我亦扁舟东矣。尊前何惜同醉。五年未老君犹健，五十行当富贵。书频寄。报王粲、何时可决荆州计。俱胝一纸。更细算何时，五星同会，天下太平未。",
  "poet": {
    "id": 0,
    "star": 0,
    "name": "伍梅城"
  },
  "tags": []
}