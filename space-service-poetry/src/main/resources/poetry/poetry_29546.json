{
  "id": 29546,
  "star": 1,
  "name": "宿普济寺",
  "dynasty": "唐代",
  "content": "京寺数何穷，清幽此不同。曲江临阁北，御苑自墙东。 <br> 广陌车音急，危楼夕景通。乱峰沉暝野，毒暑过秋空。 <br> 幡飏虚无里，星生杳霭中。月光笼月殿，莲气入莲宫。 <br> 缀草凉天露，吹人古木风。饮茶除假寐，闻磬释尘蒙。 <br> 童子眠苔净，高僧话漏终。待鸣晓钟后，万井复朣胧。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}