{
  "id": 30823,
  "star": 2,
  "name": "喷玉泉冥会诗八首。四丈夫同赋",
  "dynasty": "唐代",
  "content": "鸟啼莺语思何穷，一世荣华一梦中。李固有冤藏蠹简， <br> 邓攸无子续清风。文章高韵传流水，丝管遗音托草虫。 <br> 春月不知人事改，闲垂光影照洿宫。 <br> 桃蹊李径尽荒凉，访旧寻新益自伤。虽有衣衾藏李固， <br> 终无表疏雪王章。羁魂尚觉霜风冷，朽骨徒惊月桂香。 <br> 天爵竟为人爵误，谁能高叫问苍苍。 <br> 落花寂寂草绵绵，云影山光尽宛然。坏室基摧新石鼠， <br> 潴宫水引故山泉。青云自致惭天爵，白首同归感昔贤。 <br> 惆怅林间中夜月，孤光曾照读书筵。 <br> 新荆棘路旧衡门，又驻高车会一尊。寒骨未沾新雨露， <br> 春风不长败兰荪。丹诚岂分埋幽壤，白日终希照覆盆。 <br> 珍重昔年金谷友，共来泉际话幽魂。",
  "poet": {
    "id": 0,
    "star": 0,
    "name": "李玖"
  },
  "tags": []
}