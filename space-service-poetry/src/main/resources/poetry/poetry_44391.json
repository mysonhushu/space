{
  "id": 44391,
  "star": 1,
  "name": "蜀王入大慈寺听讲（天复三年作）",
  "dynasty": "唐代",
  "content": "玉节金珂响似雷，水晶宫殿步裴回。只缘支遁谈经妙， <br> 所以许询都讲来。帝释镜中遥仰止，魔军殿上动崔巍。 <br> 千重香拥龙鳞立，五种风生锦绣开。宽似大溟生日月， <br> 秀如四岳出尘埃。一条紫气随高步，九色仙花落古台。 <br> 谢太傅须同八凯，姚梁公可并三台。登楼喜色禾将熟， <br> 望国诚明首不回。驾驭英雄如赤子，雌黄贤哲贡琼瑰。 <br> 六条消息心常苦，一剑晶荧敌尽摧。木铎声中天降福， <br> 景星光里地无灾。百千民拥听经座，始见重天社稷才。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}