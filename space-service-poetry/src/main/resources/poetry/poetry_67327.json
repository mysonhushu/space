{
  "id": 67327,
  "star": 1,
  "name": "过秦楼",
  "dynasty": "宋代",
  "content": "燕蹴飞红，莺迁新绿，几阵晚来风急。谢家池馆，金谷园林，还又把春虚掷。年时恨雨愁云，物换星移，有谁曾忆。把一尊试酹，落花芳草，总成尘迹。频自笑、流浪孤萍，沾泥弱絮，有底困春无力。银屏香暖，宝箪波寒，又负月明今夕。往事梦里，沈思惟有罗襟，泪痕犹湿。奈垂杨万缕，不紧西风白日。",
  "poet": {
    "id": 0,
    "star": 0,
    "name": "邓有功"
  },
  "tags": []
}