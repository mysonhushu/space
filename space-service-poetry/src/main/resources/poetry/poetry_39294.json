{
  "id": 39294,
  "star": 2,
  "name": "咏笔二首",
  "dynasty": "唐代",
  "content": "秦代将军欲建功，截龙搜兔助英雄。用多谁念毛皆拔， <br> 抛却更嫌心不中。史氏只应归道直，江淹何独偶灵通。 <br> 班超握管不成事，投掷翻从万里戎。 <br> 君子三归擅一名，秋毫虽细握非轻。军书羽檄教谁录， <br> 帝命王言待我成。势健岂饶淝水阵，锋铦还学历山耕。 <br> 毛干时有何人润，尽把烧焚恨始平。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}