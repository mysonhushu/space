{
  "id": 27553,
  "star": 1,
  "name": "自宣州赴官入京，路逢裴坦判官归宣州，因题赠",
  "dynasty": "唐代",
  "content": "敬亭山下百顷竹，中有诗人小谢城。城高跨楼满金碧， <br> 下听一溪寒水声。梅花落径香缭绕，雪白玉珰花下行。 <br> 萦风酒旆挂朱阁，半醉游人闻弄笙。我初到此未三十， <br> 头脑钐利筋骨轻。画堂檀板秋拍碎，一引有时联十觥。 <br> 老闲腰下丈二组，尘土高悬千载名。重游鬓白事皆改， <br> 唯见东流春水平。对酒不敢起，逢君还眼明。 <br> 云罍看人捧，波脸任他横。一醉六十日，古来闻阮生。 <br> 是非离别际，始见醉中情。今日送君话前事， <br> 高歌引剑还一倾。江湖酒伴如相问，终老烟波不计程。",
  "poet": {
    "id": 211,
    "star": 0,
    "name": "杜牧",
    "image": "http://img.gushiwen.org/authorImg/dumu.jpg",
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。"
  },
  "tags": []
}