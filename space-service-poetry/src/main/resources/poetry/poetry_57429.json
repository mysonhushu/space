{
  "id": 57429,
  "star": 1,
  "name": "水调歌头（登石鼓合江亭）",
  "dynasty": "宋代",
  "content": "千里倦游客，老眼厌尘烟。蒸湘平远，他处无此好江山。把酒一听欸乃，过了黄花时节，水国倍生寒。输与沧浪叟，长伴白鸥闲。 <br> 傍江亭，穷杳霭，踞＿岩。水深石冷，闻道别有洞中天。待倩灵妃调曲，唤起冯夷短舞，从此问群仙。云海渺无际，波涌缓移船。",
  "poet": {
    "id": 726,
    "star": 0,
    "name": "王炎",
    "image": "http://img.gushiwen.org/authorImg/wangyan.jpg",
    "desc": "王炎（1137——1218）字晦叔，一字晦仲，号双溪，婺源（今属江西）人。一生著述甚富，有《读易笔记》、《尚书小传》、《礼记解》、《论 语解》、《孝圣解》、《老子解》、《春秋衍义》、《象数稽疑》、《禹贡辨》等，《全宋词》第 三册录其词五十二首。事迹见胡升《王大监传》（《新安文献志》卷六九）、 《宋史翼》卷二四，参《南宋馆阁续 录》卷八、九。"
  },
  "tags": []
}