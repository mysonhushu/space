{
  "id": 42164,
  "star": 1,
  "name": "登乐游原怀古",
  "dynasty": "唐代",
  "content": "缅惟汉宣帝，初谓皇曾孙。虽在襁褓中，亦遭巫蛊冤。 <br> 至哉丙廷尉，感激义弥敦。驰逐莲勺道，出入诸陵门。 <br> 一朝风云会，竟登天位尊。握符升宝历，负扆御华轩。 <br> 赫奕文物备，葳蕤休瑞繁。卒为中兴主，垂名于后昆。 <br> 雄图奄已谢，馀址空复存。昔为乐游苑，今为狐兔园。 <br> 朝见牧竖集，夕闻栖鸟喧。萧条灞亭岸，寂寞杜陵原。 <br> 幂zx野烟起，苍茫岚气昏。二曜屡回薄，四时更凉温。 <br> 天道尚如此，人理安可论。",
  "poet": {
    "id": 2782,
    "star": 0,
    "name": "豆卢回",
    "desc": "豆卢回，一作豆卢田，年里及生卒年不详，唐朝诗人。现存诗一首。"
  },
  "tags": []
}