{
  "id": 66939,
  "star": 1,
  "name": "归朝欢（南剑双溪楼）",
  "dynasty": "宋代",
  "content": "五月人间挥汗雨。离恨一襟何处去。双溪楼下碧千寻，双溪楼上匏尊举。晚凉生绿树。渔灯几点依洲渚。莫狂歌，潭空月净，惨惨瘦蛟舞。 <br> 变化往来无定所。求剑刻舟应笑汝。只今谁是晋司空，斗牛奕奕红光吐。我来空吊古。与君同记凭阑语。问沧波，乘槎此去，流到天河否。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}