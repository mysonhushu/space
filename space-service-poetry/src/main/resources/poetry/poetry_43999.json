{
  "id": 43999,
  "star": 1,
  "name": "送张拾遗赴施州司户",
  "dynasty": "唐代",
  "content": "道之大道古太古，二字为名争莽卤。社稷安危在直言， <br> 须历尧阶挝谏鼓。恭闻吾皇至圣深无比，推席却几听至理。 <br> 一言偶未合尧聪，贾生须看湘江水。 <br> 君不见顷者百官排闼赴延英，阳城不死存令名。 <br> 又不见仲尼遥奇司马子，珮玉垂绅合如此。 <br> 公乎公乎施之掾，江上春风喜相见。畏天之命复行行， <br> 芙蓉为衣胜絁绢。好音入耳应非久，三峡闻猿莫回首。 <br> 且啜千年羹，醉巴酒。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}