{
  "id": 60645,
  "star": 1,
  "name": "塞垣春",
  "dynasty": "宋代",
  "content": "四远天垂野。向晚景，雕鞍卸。吴蓝滴草，塞绵藏柳，风物堪画。对雨收雾霁初晴也。正陌上、烟光洒。听黄鹂、啼红树，短长音□如写。 <br> 怀抱几多愁，年时趁、欢会幽雅。尽日足相思，奈春昼难夜。念征尘、满堆襟袖，那堪更、独游花阴下。一别鬓毛减，镜中霜满把。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}