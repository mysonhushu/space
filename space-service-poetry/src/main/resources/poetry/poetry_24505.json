{
  "id": 24505,
  "star": 1,
  "name": "南溪诗",
  "dynasty": "唐代",
  "content": "玄岩丽南溪，新泉发幽色。岩泉孕灵秀，云烟纷崖壁。 <br> 斜峰信天插，奇洞固神辟。窈窕去未穷，环回势难极。 <br> 玉池似无水，玄井昏不测。仙户掩复开，乳膏凝更滴。 <br> 丹砂有遗址，石径无留迹。南眺苍梧云，北望洞庭客。 <br> 萧条风烟外，爽朗形神寂。若值浮丘翁，从此谢尘役。",
  "poet": {
    "id": 1306,
    "star": 0,
    "name": "李渤",
    "image": "http://img.gushiwen.org/authorImg/libo.jpg",
    "desc": "唐穆宗即位，召为考功员外郎。元和十五年（820年）十一月，定京考官，他不避权幸，该升则升，该降则降。并上书言宰臣肖免等尸位素餐，平庸误国，为权臣所顾忌，言其性情粗放，越职言事，出为虔州刺史。长庆元年（821），调任江州刺史。工诗文，书、画亦皆可喜。卒年五十九。"
  },
  "tags": []
}