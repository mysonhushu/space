{
  "id": 68314,
  "star": 2,
  "name": "琐窗寒",
  "dynasty": "宋代",
  "content": "驻马林塘，还寻旧迹，雨收秋晚。残蕉映牖，强把碧心偷展。记相逢、画堂宴开，乱花影入帘初卷。正小池涨绿，丝纶曾试，事随鸿远。 <br> 凄断。情何限。料素扇尘深，怨娥碧浅。清宫丽羽，漫有苔笺题满。问低墙、双柳尚存，几时艳烛亲共剪。但凝眸，数点遥峰，春色青如染。",
  "poet": {
    "id": 0,
    "star": 0,
    "name": "黄廷璹"
  },
  "tags": []
}