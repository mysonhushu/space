{
  "id": 60994,
  "star": 2,
  "name": "水调歌头（喜归）",
  "dynasty": "宋代",
  "content": "遣作岭头使，似戍玉门关。来时送者，举酒珍重祝身安。街畔小儿拍笑，马上是翁矍铄，头与璧俱还。何处得仙诀，发白颊犹丹。 <br> 屋茅破，篱菊瘦，架签残。老夫自计甚审，忙定不如闲。客难扬雄拓落，友笑王良来往，面汗背芒寒。再拜谢不敏，早晚乞还山。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}