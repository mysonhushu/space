{
  "id": 67022,
  "star": 1,
  "name": "喜迁莺",
  "dynasty": "宋代",
  "content": "小梅幽绝。向冰谷深深，云阴幕幕。饱阅年华，惯韵冷淡，只恁清臞风骨。任他万红千紫，句引狂蜂游蝶。惟只共、竹和松，同傲岁寒霜雪。 <br> 喜得。化工力。移根上苑，向阳和培植。题品还经，孤山处士，许共高人攀折。一枝垂垂欲放，只等春风披拂。待叶底、结青青，恰是和羹时节。",
  "poet": {
    "id": 1018,
    "star": 0,
    "name": "俞文豹",
    "desc": "俞文豹[约公元一二四o年前后在世]，字文蔚，浙江括苍（今丽水）人。生卒年均不详，约宋理宗嘉熙末前后在世。"
  },
  "tags": []
}