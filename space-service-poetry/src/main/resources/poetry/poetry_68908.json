{
  "id": 68908,
  "star": 1,
  "name": "八声甘州（寿萧帅参·九月廿三）",
  "dynasty": "宋代",
  "content": "问梅边消息有还无，似微笑应人。道近来别有，相家一种，叶叶都新。趁得嫩寒轻暖，七日小阳春。一点和羹意，来做生辰。 <br> 锦绣香中开国，向绮霞洞里，暂寄闲身。欠朝家多少，未了底经纶。便如何、偷闲去得，也须烦、妙手略调钧。归来也，恨寻棋局，点检园椿。",
  "poet": {
    "id": 0,
    "star": 0,
    "name": "杨守"
  },
  "tags": []
}