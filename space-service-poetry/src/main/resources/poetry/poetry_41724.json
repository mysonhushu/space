{
  "id": 41724,
  "star": 1,
  "name": "登楼寓望",
  "dynasty": "唐代",
  "content": "凭高多是偶汍澜，红叶何堪照病颜。万叠云山供远恨， <br> 一轩风物送秋寒。背琴鹤客归松径，横笛牛童卧蓼滩。 <br> 独倚郡楼无限意，夕阳西去水东还。",
  "poet": {
    "id": 2739,
    "star": 0,
    "name": "刘兼",
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。"
  },
  "tags": []
}