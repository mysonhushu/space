{
  "id": 63684,
  "star": 1,
  "name": "贺新郎（赠铁笛）",
  "dynasty": "宋代",
  "content": "铁笛穿花去。问长安、市上生涯，而今何似。破帽青衫尘满面。不识何人共语。且面壁、听风案此句“听”字上或“风”字下脱一字雨。惟我虚中元识破，笑人间、日月无停杼。名与利，莫轻许。 <br> 人生穷达皆天铸。试灯前、为问灵龟，劝君休怒。心肯命通元有数，何幸知音记取。季主也、应留得住。百岁光阴弹指过，算伯夷、盗F5C5俱尘土。心一寸，人千古。",
  "poet": {
    "id": 0,
    "star": 0,
    "name": "蒲寿"
  },
  "tags": []
}