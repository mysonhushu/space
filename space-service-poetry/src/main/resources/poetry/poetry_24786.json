{
  "id": 24786,
  "star": 1,
  "name": "寄荆娘写真",
  "dynasty": "唐代",
  "content": "章华台南莎草齐，长河柳色连金堤。青楼曈曨曙光蚤， <br> 梨花满巷莺新啼。章台玉颜年十六，小来能唱西梁曲。 <br> 教坊大使久知名，郢上词人歌不足。少年才子心相许， <br> 夜夜高堂梦云雨。五铢香帔结同心，三寸红笺替传语。 <br> 缘池并戏双鸳鸯，田田翠叶红莲香。百年恩爱两相许， <br> 一夕不见生愁肠。上清仙女征游伴，欲从湘灵住河汉。 <br> 只愁陵谷变人寰，空叹桑田归海岸。愿分精魄定形影， <br> 永似银壶挂金井。召得丹青绝世工，写真与身真相同。 <br> 忽然相对两不语，疑是妆成来镜中。岂期人愿天不违， <br> 云輧却驻从山归。画图封裹寄箱箧，洞房艳艳生光辉。 <br> 良人翻作东飞翼，却遣江头问消息。经年不得一封书， <br> 翠幕云屏绕空壁。结客有少年，名总身姓江。 <br> 征帆三千里，前月发豫章。知我别时言，识我马上郎。 <br> 恨无羽翼飞，使我徒怨沧波长。开箧取画图， <br> 寄我形影与客将。如今憔悴不相似，恐君重见生悲伤。 <br> 苍梧九疑在何处，斑斑竹泪连潇湘。",
  "poet": {
    "id": 265,
    "star": 0,
    "name": "李涉",
    "desc": "李涉（约806年前后在世），唐代诗人。字不详，自号清溪子，洛（今河南洛阳）人。早岁客梁园，逢兵乱，避地南方，与弟李渤同隐庐山香炉峰下。后出山作幕僚。宪宗时，曾任太子通事舍人。不久，贬为峡州（今湖北宜昌）司仓参军，在峡中蹭蹬十年，遇赦放还，复归洛阳，隐于少室。文宗大和（827-835）中，任国子博士，世称“李博士”。著有《李涉诗》一卷。存词六首。"
  },
  "tags": []
}