{
  "id": 38222,
  "star": 5,
  "name": "梦仙谣三首",
  "dynasty": "唐代",
  "content": "前程渐觉风光好，琪花片片粘瑶草。 <br> 有人遗我五色丹，一粒吞之后天老。 <br> 青童递酒金觞疾，列坐红霞神气逸。 <br> 笑说留连数日间，已是人间一千日。 <br> 瑶台绛节游皆遍，异果奇花香扑面。 <br> 松窗梦觉却神清，残月林前三两片。",
  "poet": {
    "id": 1923,
    "star": 0,
    "name": "王毂",
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。"
  },
  "tags": []
}