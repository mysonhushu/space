{
  "id": 70464,
  "star": 2,
  "name": "【仙吕】游四门",
  "dynasty": "元代",
  "content": "野塘花落杜鹃啼，啼血送春归。花开不拚花前醉，醉里又伤悲。伊，快活了<br>是便宜。<br>　　柳绵飞尽绿丝垂，则管送别离。年年折尽依然翠，行客几时回？伊，快活了<br>是便宜。<br>　　落红满地湿胭脂，游赏正宜时。呆才料不顾蔷薇刺，贪折海棠枝。支，抓破<br>绣裙儿。<br>　　海棠花下月明时，有约暗通私。不付能等得红娘至，欲审旧题诗。支，关上<br>角门儿。<br>　　前程万里古相传，今日果如然。烟波名利虽荣显，何日是归年？天，杜宇枉<br>熬煎！<br>　　琴书笔砚作生涯，谁肯恋荣华，有时相伴渔樵话，兴尽饮流霞。茶，不醉<br>不归家！",
  "poet": {
    "id": 0,
    "star": 0,
    "name": "未知作者"
  },
  "tags": []
}