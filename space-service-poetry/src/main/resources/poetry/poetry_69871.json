{
  "id": 69871,
  "star": 1,
  "name": "【仙吕】点绛唇　中秋月",
  "dynasty": "元代",
  "content": "可爱中秋，雨余天净，西风送。晚云归洞，凉露沾衣重。<br>　　【混江龙】庾楼高望，桂华初上海涯东。秋光于宙，夜色帘栊。谁使银蟾吞<br>暮霞，放教玉兔步睛空。人多在，管弦声里，诗酒乡中。<br>　　【六幺遍】烂银盘涌，冰轮动。辗玻璃万顷，无辙无踪。今宵最好，来夜怎<br>同。留恋孀娥相陪奉，天公，莫教清影转梧桐。<br>　　【后庭花】直须胜赏，想人生如转蓬。此夕休虚废，幽欢不易逢。快吟胸，<br>虹吞鲸吸，长川流不供。<br>　　【赚煞】听江楼，笛三弄，一曲悠然未终。裂石凌空声留亮，似波心夜<br>吼苍龙。唱道醉里诗成，谁为击金陵半夜钟，我今欲从嫦娥归去，盼青鸾飞上广<br>寒宫。　咏梅<br>　　所欠唯何？半生辜负，梅花债。洛京春色，直抵千金买。<br>　　【混江龙】水南佳会，主人樽俎胜安排。北州远客，西洛英才。和气须知席<br>上生，孤芳先向腊前开。宜珍赏，应题赋景，落笔书怀。<br>　　【六幺遍】故人应与，梅同态。梅虽雅淡，人更清白。人之风彩，梅之调格。<br>人与梅花俱可爱，无奈，岁寒姿可惜在尘埃。<br>　　【赚煞】惜花心，今番煞，恨不到调羹鼎鼐。此日梅花溪上客，胜当年刘阮<br>天台。劝酒留情，故意地教人强艳侧。酒休剩饮，花须少戴，也教人道洛阳来。",
  "poet": {
    "id": 2475,
    "star": 0,
    "name": "朱庭玉",
    "desc": "朱庭玉（ “庭”或作“廷”） ，生平、里籍均不详。"
  },
  "tags": []
}