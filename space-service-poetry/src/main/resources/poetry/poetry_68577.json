{
  "id": 68577,
  "star": 1,
  "name": "苏幕幕（客中独坐。）",
  "dynasty": "宋代",
  "content": "晚晴初，斜照里。远水连天，天外帆千里。百尺高楼谁独倚。滴落梧桐，一片相思泪。 <br> 马又嘶，风又起。断续寒砧，又送黄昏至。明月照人人不睡。愁雁声声，更切愁人耳。",
  "poet": {
    "id": 1404,
    "star": 0,
    "name": "柴元彪",
    "desc": "柴元彪，（约公元一二七零年前后在世）字炳中，号泽襢居士，江山人，柴望之徒弟。生卒年均不详，约宋度宗咸淳中前后在世。尝官察推。宋亡舆从兄望等四人隐居不仕，人称“柴氏四隐”。元彪工诗，著有袜线集，巳佚。今存柴氏四隐集，《四库总目》中。"
  },
  "tags": []
}