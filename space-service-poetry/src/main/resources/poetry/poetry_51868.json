{
  "id": 51868,
  "star": 1,
  "name": "鹧鸪天",
  "dynasty": "宋代",
  "content": "七泽三湘碧草连。洞庭江汉水如天。朝廷若觅元真子，不在云边则酒边。 <br> 明月棹，夕阳船。鲈鱼恰似镜中悬。丝纶钓饵都收却，八字山前听雨眠。|<张志和渔父词云：“西塞山前白鹭飞。桃花流水鳜鱼肥。青箬笠、绿蓑衣。斜风细雨不须归。”顾况渔父词云：“新妇矶边月明。女儿浦口潮平。沙头鹭宿鱼惊。”东坡云：“元真语极丽，恨其曲度不传，加数语以浣溪沙歌之云：“西塞山前白鹭飞。散花洲外片帆微。桃花流水鳜鱼肥。自庇一身青箬笠，相随到处绿蓑衣。斜风细雨不须归。”山谷见之，击节称赏，且云：惜乎散花与桃花字重叠，又渔舟少有使帆者。乃取张顾二词，合为浣溪沙云：“新妇矶边眉黛愁。女儿浦口眼波秋。惊鱼错认月沉钩。青箬笠前无限事，绿蓑衣底一时休。斜风细雨转船头。”东坡跋云：“鲁直此词，清新婉丽，问其最得意处，以山光水色，替却玉肌花貌，真得渔父家风也。然才出新妇矶，便入女儿浦，此渔父无乃太澜浪乎。”山谷晚年亦悔前作之未工，因表弟李如篪言，渔父词以鹧鸪天歌之，甚协律，恨语少声多耳。因以宪宗画像求元真子文章及元真之兄松龄劝归之意，足前后数句云：“西塞山前白鹭飞。桃花流水鳜鱼肥。朝廷尚觅元真子，何处如今更有诗。青箬笠，绿蓑衣。斜风细雨不须归。人间欲避风波险，一日风波十二时。”东坡笑曰：“鲁直乃欲平地起风波也。”东湖老人因坡、谷互有异同之论，故作浣溪沙、鹧鸪天各二阕云。> | </张志和渔父词云：“西塞山前白鹭飞。桃花流水鳜鱼肥。青箬笠、绿蓑衣。斜风细雨不须归。”顾况渔父词云：“新妇矶边月明。女儿浦口潮平。沙头鹭宿鱼惊。”东坡云：“元真语极丽，恨其曲度不传，加数语以浣溪沙歌之云：“西塞山前白鹭飞。散花洲外片帆微。桃花流水鳜鱼肥。自庇一身青箬笠，相随到处绿蓑衣。斜风细雨不须归。”山谷见之，击节称赏，且云：惜乎散花与桃花字重叠，又渔舟少有使帆者。乃取张顾二词，合为浣溪沙云：“新妇矶边眉黛愁。女儿浦口眼波秋。惊鱼错认月沉钩。青箬笠前无限事，绿蓑衣底一时休。斜风细雨转船头。”东坡跋云：“鲁直此词，清新婉丽，问其最得意处，以山光水色，替却玉肌花貌，真得渔父家风也。然才出新妇矶，便入女儿浦，此渔父无乃太澜浪乎。”山谷晚年亦悔前作之未工，因表弟李如篪言，渔父词以鹧鸪天歌之，甚协律，恨语少声多耳。因以宪宗画像求元真子文章及元真之兄松龄劝归之意，足前后数句云：“西塞山前白鹭飞。桃花流水鳜鱼肥。朝廷尚觅元真子，何处如今更有诗。青箬笠，绿蓑衣。斜风细雨不须归。人间欲避风波险，一日风波十二时。”东坡笑曰：“鲁直乃欲平地起风波也。”东湖老人因坡、谷互有异同之论，故作浣溪沙、鹧鸪天各二阕云。>",
  "poet": {
    "id": 182,
    "star": 0,
    "name": "徐俯",
    "desc": "徐俯（1075～1141）宋代官员，江西派著名诗人之一。字师川，自号东湖居士，原籍洪州分宁（江西修水县）人，后迁居德兴天门村。徐禧之子，黄庭坚之甥。因父死于国事，授通直郎，累官右谏议大夫。绍兴二年（1132），赐进士出身。三年，迁翰林学士，擢端明殿学士，签书枢密院事，官至参知政事。后以事提举洞霄宫。工诗词，著有《东湖集》，不传。"
  },
  "tags": []
}