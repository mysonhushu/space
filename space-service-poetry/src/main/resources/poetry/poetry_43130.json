{
  "id": 43130,
  "star": 1,
  "name": "伤蔡处士",
  "dynasty": "唐代",
  "content": "箧中遗草是琅玕，对此空令洒泪看。三径尚馀行迹在， <br> 数萤犹是映书残。晨光不借泉门晓，暝色唯添陇树寒。 <br> 欲问皇天天更远，有才无命说应难。",
  "poet": {
    "id": 2320,
    "star": 0,
    "name": "护国",
    "desc": "护国，唐江南诗僧。天宝、大历间在世，为玄、肃、代三朝人，与灵一同时而稍后。工词翰，诗名闻于世。约卒于代宗大历间，张谓有诗哭之。《全唐诗》录存其诗十二首。"
  },
  "tags": []
}