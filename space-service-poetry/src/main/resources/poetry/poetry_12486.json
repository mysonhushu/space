{
  "id": 12486,
  "star": 1,
  "name": "寒夜溪行舟中作",
  "dynasty": "唐代",
  "content": "日沉诸山昏，寂历群动宿。孤舟独不系，风水夜相逐。 <br> 云归恒星白，霜下天地肃。月轮大如盘，金波入空谷。 <br> 魏阙万里道，羁念千虑束。倦飞思故巢，敢望桐与竹。 <br> 沉吟登楼赋，中夜起三复。忧来无良方，归候春酒熟。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}