{
  "id": 41707,
  "star": 1,
  "name": "秋夕书怀",
  "dynasty": "唐代",
  "content": "荒僻淹留岁已深，解龟无计恨难任。守方半会蛮夷语， <br> 贺厦全忘燕雀心。夜静倚楼悲月笛，秋寒欹枕泣霜砧。 <br> 宦情总逐愁肠断，一箸鲈鱼直万金。 <br> 直气从来不入时，掩关慵更钓磻溪。斯文未丧宣尼叹， <br> 吾道将穷阮籍悲。轻粉覆霜凝夜砌，乱金铺菊织秋篱。 <br> 南阳卧久无人问，薄命非才有可疑。",
  "poet": {
    "id": 2739,
    "star": 0,
    "name": "刘兼",
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。"
  },
  "tags": []
}