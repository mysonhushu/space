{
  "id": 61066,
  "star": 1,
  "name": "木兰花慢（已未生日）",
  "dynasty": "宋代",
  "content": "新来衰态见，书懒读，镜休看。笑量窄才慳，卷无警策，杯有留残。思量减些年甲，怎奈何、须与鬓难瞒。假使诏催上道，不如敕放还山。 <br> 数年前乞挂衣冠。耄矣尚盘桓。且行歌拾穗，未应天上，解胜人间。仙家更无理会，至今传、都厕处刘安。莫怪是翁矍铄，止缘老子痴顽。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}