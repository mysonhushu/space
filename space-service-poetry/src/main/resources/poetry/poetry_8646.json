{
  "id": 8646,
  "star": 2,
  "name": "寄中书刘舍人",
  "dynasty": "唐代",
  "content": "云霄路竟别，中年迹暂同。比翼趋丹陛，连骑下南宫。 <br> 佳咏邀清月，幽赏滞芳丛。迨予一出守，与子限西东。 <br> 晨露方怆怆，离抱更忡忡。忽睹九天诏，秉纶归国工。 <br> 玉座浮香气，秋禁散凉风。应向横门度，环珮杳玲珑。 <br> 光辉恨未瞩，归思坐难通。苍苍松桂姿，想在掖垣中。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}