{
  "id": 61372,
  "star": 1,
  "name": "摸鱼儿（送邵瓜坡赴含山尉，且坚后约）",
  "dynasty": "宋代",
  "content": "正挑灯、共听檐雨，问谁催动行色。风前千点离亭恨，惟有落梅知得。王谢宅。记前度斜阳，燕子曾相识。花香露舄。无计强追随，阳关声断，回首暮云隔。 <br> 文章贯，合上薇垣梧掖。征鞍底事江北。青衫莫对韩彭著，还是玉麟佳客。须记忆。有衿佩锵锵，正愿依重席。荼＿未折。次第牡丹开，一樽留待，相与醉寒食。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}