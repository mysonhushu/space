{
  "id": 61040,
  "star": 1,
  "name": "念奴娇（寿方德润）",
  "dynasty": "宋代",
  "content": "卯君来处，与眉州仙子，依稀同日。一自前朝龚蔡后，颇觉壶山岑寂。谁料端平，继居遗补，复有斯人出。幅巾林下，姓名玉座长忆。 <br> 须信谄语尤甘，忠言最苦，橄榄何如蜜。诸老萧疏星欲晓，留取南都铁壁。洛社自佳，镜湖虽好，莫问君王乞。年年岁岁，大家同做真率。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}