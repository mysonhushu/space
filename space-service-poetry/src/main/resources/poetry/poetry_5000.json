{
  "id": 5000,
  "star": 2,
  "name": "奉和御制平胡",
  "dynasty": "唐代",
  "content": "玄漠圣恩通，由来书轨同。忽闻窥月满，相聚寇云中。 <br> 庙略占黄气，神兵出绛宫。将军行逐虏，使者亦和戎。 <br> 一举轒輼灭，再麾沙漠空。直将威禁暴，非用武为雄。 <br> 饮至明军礼，酬勋锡武功。干戈还载戢，文德在唐风。",
  "poet": {
    "id": 1686,
    "star": 0,
    "name": "裴漼",
    "desc": "裴漼（？—736），绛州闻喜人也。世为著姓。"
  },
  "tags": []
}