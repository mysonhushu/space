{
  "id": 59298,
  "star": 1,
  "name": "汉宫春",
  "dynasty": "宋代",
  "content": "向暖南枝，最是他潇洒，先带春回。因何事、向岁晚，搀占花魁。天公著意，安排巧、特地教开。知道是，仙翁诞节，琼英要泛金杯。 <br> 人学寿阳妆面，正梁州初按，羯鼓声催。年年此花开后，宴启蓬莱。朱颜不老，算难教、绿野徘徊。消息好，行看父子，和羹鼎鼐盐梅。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}