{
  "id": 61019,
  "star": 1,
  "name": "沁园春（三和）",
  "dynasty": "宋代",
  "content": "吉梦维何，男子之祥，载弄之璋。嗟我辰安在，斯文后死，力侔元气，手抉天章。学稼田荒，炼丹灶坏，稽首南华一瓣香。休休也，免王良友笑，屑往来忙。 <br> 浮名斗挹箕扬。世岂有明珠百斛量。叹种来瑶草，年深未熟，挑成锦字，道远难将。迁转不行，形容尽变，盍改称呼号瞎堂瞎堂远，僧中尊宿也。遗弓远，怆帝乡云白，禹会山苍。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}