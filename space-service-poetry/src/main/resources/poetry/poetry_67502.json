{
  "id": 67502,
  "star": 1,
  "name": "氐州第一",
  "dynasty": "宋代",
  "content": "潇潇寒庭，深院绣盖，佳人就中娇小。半额装成，纤腰浴罢，初著铢衣缥缈。徐整鸾钗，向凤鉴、低徊斜照。情态方浓，憨痴不管，绿稀红老。 <br> 闲苑春回花枝少。漫微步、芳丛频绕。密意难窥，幽欢未讲，时把琵琶抱。但多才强傅粉，何须用、千金买笑，一枕春醒，笑巫阳、朝云易晓。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}