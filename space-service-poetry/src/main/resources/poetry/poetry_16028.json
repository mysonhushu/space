{
  "id": 16028,
  "star": 2,
  "name": "寄上韩愈侍郎",
  "dynasty": "唐代",
  "content": "重登大学领儒流，学浪词锋压九州。不以雄名疏野贱， <br> 唯将直气折王侯。咏伤松桂青山瘦，取尽珠玑碧海愁。 <br> 叙述异篇经总别，鞭驱险句最先投。碑文合遣贞魂谢， <br> 史笔应令谄骨羞。清俸探将还酒债，黄金旋得起书楼。 <br> 参来拟设官人礼，朝退多逢月阁游。见说云泉求住处， <br> 若无知荐一生休。",
  "poet": {
    "id": 482,
    "star": 0,
    "name": "王建",
    "image": "http://img.gushiwen.org/authorImg/wangjian.jpg",
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。"
  },
  "tags": []
}