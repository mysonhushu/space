{
  "id": 67984,
  "star": 1,
  "name": "水调歌头（寿张运使）",
  "dynasty": "宋代",
  "content": "紫府制金钥，银汉夜乘槎。老仙暂驻幢节，来佐玉皇家。翠发朱颜好在，肘后有方医国，宝鼎养丹砂。谈笑功名了，身退饭胡麻。 <br> 游物外，聚紫脑，练青芽。星垣寓直有子，曾步八砖花。来岁称觞寿宴，衮绣彩衣交映，重荐枣如瓜。俯首拾瑶草，长啸卧烟霞。",
  "poet": {
    "id": 0,
    "star": 0,
    "name": "蒋思恭"
  },
  "tags": []
}