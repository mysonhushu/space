{
  "id": 62173,
  "star": 1,
  "name": "念奴娇（寿王守母）",
  "dynasty": "宋代",
  "content": "瑶池高会，见云香凤背，风柔鹤膝。天遣月卿来拜舞，新拜玺书增秩。有母能贤，生儿如此，总是前身佛。孙曾戏彩，慈颜一笑闲逸。 <br> 曾向浑尺轩中，共评今古，手写王言綍。个里乃翁棠荫在，映得梅仙山碧。人爱黄堂，祝萱堂寿，拍拍欢声溢。明年宣劝，蟠桃火枣庭实。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}