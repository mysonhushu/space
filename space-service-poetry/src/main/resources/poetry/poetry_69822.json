{
  "id": 69822,
  "star": 5,
  "name": "【双调】蟾宫曲_题《录鬼簿》",
  "dynasty": "元代",
  "content": "想贞元朝士无多，满目江山，日月如梭。上苑繁华，西湖富贵，总付高歌。麒麟冢衣冠坎坷，凤凰城人物蹉跎。生待如何，死待如何？纸上清名，万古难磨。",
  "poet": {
    "id": 1338,
    "star": 0,
    "name": "周浩",
    "desc": "周洁，或作周浩，与钟嗣成同时代人。生平不详。其散曲仅存一首，为赞钟氏《录鬼簿》所作。"
  },
  "tags": []
}