{
  "id": 16688,
  "star": 1,
  "name": "顺宗至德大圣皇帝挽歌词三首",
  "dynasty": "唐代",
  "content": "桥山同轨会，轩后葬衣冠。东海风波变，西陵松柏攒。 <br> 鼎湖仙已去，金掌露宁乾。万木泉扃月，空怜凫雁寒。 <br> 容卫晓徘徊，严城阊阖开。乌号龙驭远，遏密凤声哀。 <br> 昆浪黄河注，崦嵫白日颓。恭闻天子孝，不忍望铜台。 <br> 哀挽渭川曲，空歌汾水阳。夜泉愁更咽，秋日惨无光。 <br> 缵夏功传启，兴周业继昌。回瞻五陵上，烟雨为苍苍。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}