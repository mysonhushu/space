{
  "id": 67028,
  "star": 1,
  "name": "沁园春（寿制师吴退庵）",
  "dynasty": "宋代",
  "content": "运在东南，千古金陵，帝王旧州。看地雄江左，蟠龙踞虎，事专阃外，缓带轻裘。憔断乃成，非贤冈任，真是富韩文范俦。难兄弟，久齐名天壤，谁劣谁优。冕旒。似欲兼收。命四辈传宣难借留。记适遵昆季，迭行沙路，育充伯仲，并在金瓯。或后或先，相推相逊，等是延陵德泽流。称觞了，便促装西上，同奉宸游。",
  "poet": {
    "id": 0,
    "star": 0,
    "name": "曾寓轩"
  },
  "tags": []
}