{
  "id": 61273,
  "star": 1,
  "name": "金菊对芙蓉",
  "dynasty": "宋代",
  "content": "渚荷花，醉中走笔用篁栗韵庚寅 <br> 宝镜缘空，玉簪点水，荡摇千顷寒光。正江妃月姊，斗理明妆。扶阑一笑开诗眼，少容我、吟讽其旁。一川风露，满怀冰雪，云海弥茫。 <br> 不妨倚醉乘狂。问天公觅取，几曲渔乡。听小楼哀管，偷弄初凉。夜深欢极忘归去，锦江酿透碧＿香。对花无语，花应笑我，不似张郎。",
  "poet": {
    "id": 1742,
    "star": 0,
    "name": "冯取洽",
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。"
  },
  "tags": []
}