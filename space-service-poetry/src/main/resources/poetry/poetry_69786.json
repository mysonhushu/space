{
  "id": 69786,
  "star": 1,
  "name": "【越调】天净沙_书怀二首香",
  "dynasty": "元代",
  "content": "书怀二首<br>香奁名满青楼，羽衣人在黄州，罗帕春寒素手。壮怀依旧，水声淘尽诗愁。<br>白头多病维摩，青大孤影姮娥，相对良宵几何？玉人留坐，莺花十二行窝。<br>元夕<br>金莲万炬花开．玉海千树香来，灯中东风暮霭。彩云天外，紫箫人倚瑶台。<br>闺怨<br>檀郎何处忘归？玉楼小样别离，十二阑干偏倚。犬儿空吠，看看月上荼蘼。<br>春夜<br>深怀香捧金橙，哀弦声断银筝，宝鼎沉香火冷。主人留听，紫云娘白雪新声。<br>梅轩席上<br>琼琼分外横枝，真真月下吟诗，谁寄东风半纸？为传心事，梅花雪气多时。<br>梅友元帅席上<br>玉人笑拈琼枝，白头醉写乌丝，帘外新来燕子。海棠春思，倚阑睡醒环儿。<br>赤松道宫<br>松边香煮雷芽，杯中饭糁胡麻，云掩山房几家？弟兄仙话，水流玉洞桃花。<br>浮雪楼夜坐<br>月明今夜阑干，云深何处关山？万里青天醉眼。倚楼长叹，柳阴闲杀渔竿。<br>清明日郊行<br>碧桃花下帘旌，绿杨影里旗亭，几处莺呼燕请。马嘶芳径，典衣索做清明。<br>江上<br>嗈嗈落雁平沙，依依孤鹜残霞，隔水疏林几家。小舟如画，渔歌唱入芦花。<br>湖上分得诗字韵<br>月香水影梅枝，晴光雨色坡诗，点检千红万紫。年年春事，西湖强似的施。<br>月夜<br>倚阑月到天心，隔墙风动花阴，一刻良宵万金。宝筝闲枕，可怜少个知音。<br>鲁卿度中<br>青苔古木箫箫，苍云秋水迢迢，红叶山斋小小。有谁曾到？探梅人过溪桥。",
  "poet": {
    "id": 394,
    "star": 0,
    "name": "张可久",
    "image": "http://img.gushiwen.org/authorImg/zhangkejiu.jpg",
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。"
  },
  "tags": []
}