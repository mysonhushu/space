{
  "id": 60699,
  "star": 1,
  "name": "水龙吟（六月宴双溪）",
  "dynasty": "宋代",
  "content": "修篁翠葆人家，分明水鉴光中住。就中得要，危亭瞰渌，小桥当路。一榻桃笙，半窗竹简，清凉如许。纵武陵佳丽，若耶深窈，那得似、双溪趣。 <br> 一夜檐花落枕，想鱼天、涨痕新露。多君唤我，扫花坐晚，解衣逃暑。脍切银丝，酒招玉友，曲歌金缕。愿张郎，长与莲花相似，朝朝暮暮。",
  "poet": {
    "id": 147,
    "star": 0,
    "name": "吴泳",
    "desc": "吴泳（约公元1224年前后在世），字叔永，潼川人。生卒年均不详，约宋宁宗嘉定末前后在世。嘉定元年（公元1209年）第进士。累迁著作郎，兼直舍人院。应诏上书，颇切时要。累迁吏部侍郎兼直学士院，上疏言谨政体、正道揆、厉臣节、综军务四事。后进宝章阁学士，知温州，以言罢。泳著有鹤林集四十卷，《四库总目》行于世。"
  },
  "tags": []
}