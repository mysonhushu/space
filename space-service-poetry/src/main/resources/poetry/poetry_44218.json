{
  "id": 44218,
  "star": 1,
  "name": "闻大愿和尚顺世三首",
  "dynasty": "唐代",
  "content": "王室今如毁，仍闻丧我师。古容图得否，内院去无疑。 <br> 岳鬼月中哭，松龛雪次隳。直须文五色，始可立高碑。 <br> 邺卫松杉外，芝兰季孟间。尽希重诏出，只待六龙还。 <br> 不疾成千古，令焚动四山。感恩终有泪，遥寄水潺潺。 <br> 师禀尽名卿，孤峰老称情。若游三点外，争把七贤平。 <br> 苦雾埋空室，啼猿有咽声。今朝益惆怅，曾沐下床迎。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}