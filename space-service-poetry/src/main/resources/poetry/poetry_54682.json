{
  "id": 54682,
  "star": 2,
  "name": "渔家傲（赠鼎湖官妓）",
  "dynasty": "宋代",
  "content": "西去征鸿东去水。几重别恨千山里。梦绕绿窗书半纸。何处是。桃花溪畔人千里。 <br> 瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。",
  "poet": {
    "id": 1199,
    "star": 0,
    "name": "李石",
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。"
  },
  "tags": []
}