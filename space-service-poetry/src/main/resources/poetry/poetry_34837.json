{
  "id": 34837,
  "star": 1,
  "name": "酬刘书记见赠",
  "dynasty": "唐代",
  "content": "独在西峰末，怜君和气多。劳生同朽索，急景似倾波。 <br> 禅者行担锡，樵师语隔坡。旱□生赤藓，古木架青萝。 <br> 石涧新蝉脱，茅檐旧燕窠。篇章蒙见许，松月好相过。 <br> 思苦通真理，吟清合大和。□□□□□，风起送渔歌。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}