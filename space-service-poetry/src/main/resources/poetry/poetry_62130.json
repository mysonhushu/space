{
  "id": 62130,
  "star": 1,
  "name": "风流子（清涵万象阁）",
  "dynasty": "宋代",
  "content": "望极思悠悠。江如练、籁息浪纹收。看帆卷帆舒，往来征艇，鹭飞鹭立，远近芳洲。逝波不舍山常好，只白少年头。杜若满汀，离骚幽怨，鸱夷去国，烟浪遨游。 <br> 江南知何许，青林晚，山断处、白云浮。怀古慨今，谁人似我闲愁。叹醉生浪迹，鲈乡蟹舍，殢红怨粉，莲棹菱舟。敲遍阑干，默然竟日凝眸。",
  "poet": {
    "id": 1766,
    "star": 0,
    "name": "赵孟坚",
    "image": "http://img.gushiwen.org/authorImg/zhaomengjian.jpg",
    "desc": "中国南宋画家。生于庆元五年（1199），卒于景定五年（1264），一说卒于咸淳三年（1267）。字子固，号彝斋；宋宗室，为宋太祖十一世孙，汉族，海盐广陈（今嘉兴平湖广陈）人。曾任湖州掾、转运司幕、诸暨知县、提辖左帑。工诗善文，家富收藏，擅梅、兰、竹、石，尤精白描水仙；其画多用水墨，用笔劲利流畅，淡墨微染，风格秀雅，深得文人推崇。有书法墨迹《自书诗卷》，绘画《墨兰图》、《墨水仙图》、《岁寒三友图》等传世，著《彝斋文编》4卷。"
  },
  "tags": []
}