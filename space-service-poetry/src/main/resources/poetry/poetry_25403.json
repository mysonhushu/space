{
  "id": 25403,
  "star": 3,
  "name": "玉声如乐",
  "dynasty": "唐代",
  "content": "玉叩能旋止，人言与乐并。繁音忽已阕，雅韵诎然清。 <br> 佩想停仙步，泉疑咽夜声。曲终无异听，响极有馀情。 <br> 特达知难拟，玲珑岂易名。昆山如可得，一片伫为荣。",
  "poet": {
    "id": 1086,
    "star": 0,
    "name": "刘轲",
    "desc": "[唐]（约公元八三五年前后在世）字希仁，沛（一作曲江）人。生卒年均不详，约唐文宗太和末前后在世。童年嗜学，著书甚多。曾为僧。元和末，（公元八二o年）登进士第。历官史馆。马植称其文为韩愈流亚。累迁侍御史。终洺州刺史。轲著有文一卷，《新唐书艺文志》传于世。"
  },
  "tags": []
}