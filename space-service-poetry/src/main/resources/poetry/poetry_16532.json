{
  "id": 16532,
  "star": 1,
  "name": "奉使巡检两京路种果树事毕入秦因咏",
  "dynasty": "唐代",
  "content": "圣德周天壤，韶华满帝畿。九重承涣汗，千里树芳菲。 <br> 陕塞馀阴薄，关河旧色微。发生和气动，封植众心归。 <br> 春露条应弱，秋霜果定肥。影移行子盖，香扑使臣衣。 <br> 入径迷驰道，分行接禁闱。何当扈仙跸，攀折奉恩辉。",
  "poet": {
    "id": 1674,
    "star": 0,
    "name": "郑审",
    "desc": "[唐]郑州荥阳（今河南荥阳）人。瑶子。乾元（758—759）中任袁州刺史。"
  },
  "tags": []
}