{
  "id": 60495,
  "star": 1,
  "name": "沁园春（双溪狎鸥）",
  "dynasty": "宋代",
  "content": "几叶凋枫，半篙寒日，傍桥系船。爱洞门深锁，人间福地，双溪分占，天上星躔。破帽＿寒，短鞭敲月，此地经行知几年。空赢得，似沈郎消瘦，还欠诗篇。 <br> 沙鸥伴我愁眠。向水驿风亭红蓼边。有村醪可饮，且须同醉，溪鱼堪鲙，切莫论钱。笠泽波头，垂虹桥上，橙蟹肥时霜满天。相随否，算江南江北，惟有君闲。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}