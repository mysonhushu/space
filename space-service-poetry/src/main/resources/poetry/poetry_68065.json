{
  "id": 68065,
  "star": 3,
  "name": "霓裳中序第一",
  "dynasty": "宋代",
  "content": "江郊雨正歇。燕子飞来人忆别。未了残梅怨结。渺野色波光，春与天接。相思辽阔。怕柳风、吹老吟发。关情处，满汀芳草，遮莫是鶗鴂。 <br> 时节。一饷愁绝。谩料理、新翻几阕。山尊堪共谁设。梦到断桥，飞絮仍雪。岁华休省阅。早霍地、小园花发。已办著、海棠开后，独立半廊月。",
  "poet": {
    "id": 2542,
    "star": 0,
    "name": "胡翼龙",
    "desc": "胡翼龙，宋代词人。生卒年不详。巽龙字伯雨，号蒙泉，庐陵（今江西吉安）人。淳祐十年（1250）进士。主要文学成就在词，现存世十余首词。"
  },
  "tags": []
}