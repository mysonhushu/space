{
  "id": 67350,
  "star": 1,
  "name": "过秦楼",
  "dynasty": "宋代",
  "content": "眉黛山分，索取靥合，郁郁夜堂初见。芙蓉寄隐，豆蔻传香，便许翠鬟偷剪。迎夜易羞，欲晨先怯，风流楚楚未惯。正流苏帐掩，绿玉屏深，红香自暖。 <br> 谁信道、媚月难留，惊云易散，从此三桥路远。巢燕春归，剪花词在，难寄红题一片。料想伊家，如今羞傍琴窗，慵题花院。但碧桃影下，应对流红自欢。",
  "poet": {
    "id": 1040,
    "star": 0,
    "name": "利登",
    "desc": "利登（生卒年不详）字履道，号碧涧，南城（今属江西）人，一说金川（今属四川）人。"
  },
  "tags": []
}