{
  "id": 9135,
  "star": 1,
  "name": "送褚校书归旧山歌",
  "dynasty": "唐代",
  "content": "握珠不返泉，匣玉不归山。明皇重士亦如此， <br> 忽怪褚生何得还。方称羽猎赋，未拜兰台职。 <br> 汉箧亡书已暗传，嵩丘遗简还能识。朝朝待诏青锁闱， <br> 中有万年之树蓬莱池。世人仰望栖此地， <br> 生独徘徊意何为。故山可往薇可采，一自人间星岁改。 <br> 藏书壁中苔半侵，洗药泉中月还在。春风饮饯灞陵原， <br> 莫厌归来朝市喧。不见东方朔，避世从容金马门。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}