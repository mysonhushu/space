{
  "id": 67061,
  "star": 2,
  "name": "瑞鹤仙（寿萧通判·十月初一日）",
  "dynasty": "宋代",
  "content": "小春天未雪。见两蕊三花，放梅时节。昴宿孕人杰。对梅花雪片，平分风月。冰清玉洁。天赋与、仙风道骨。更等间、来访刘仙，觅取秘传真诀。闻说。辉联台宿，瑞应文昌，世承阀阅。相门事业。有祖父、旧风烈。管泥封飞下，沙堤归来，光复青氈旧物。庆家传，八叶联芳，又添一叶。",
  "poet": {
    "id": 2939,
    "star": 0,
    "name": "哀长吉",
    "desc": "哀长吉（生卒年不详）字叔巽，又字寿之，晚号委顺翁，崇安（今属福建）人。嘉定十三年（1220） 进士。授邵武簿，调靖江书记，秩满归隐武夷山。 有《鸡肋集》，《全宋词》辑其词六首。"
  },
  "tags": []
}