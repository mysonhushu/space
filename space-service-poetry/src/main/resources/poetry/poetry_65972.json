{
  "id": 65972,
  "star": 1,
  "name": "念奴娇（木樨）",
  "dynasty": "宋代",
  "content": "霜威凄紧，政悲风摇落，千山群木。十里清香方盛赏，岩桂娇黄姹绿。九畹衰业，东篱落蕊，到此成粗俗。孤标高远，淡然还媚幽独。憔悴诗老多情，问佳人底事，幽居空谷。日暮天寒垂翠袖，愁倚萧萧脩竹。林下神情，月边风露，不向雕栏曲。殷勤惟有，篆烟留得馀馥。",
  "poet": {
    "id": 102,
    "star": 0,
    "name": "向滈",
    "desc": "向滈字丰之，号乐斋，开封（今属河南）人。宋代词人。自小便会作诗，才气高而生活穷困，他妻子的父亲曾因为他贫穷将他的妻子嫁于别人，他的妻子却毅然回来，同向滈白头偕老。代表作有《如梦令》、《卜算子》、《西江月》等，收录于《乐斋词》。"
  },
  "tags": []
}