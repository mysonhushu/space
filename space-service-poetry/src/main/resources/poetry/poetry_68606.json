{
  "id": 68606,
  "star": 1,
  "name": "念奴娇（梅花）",
  "dynasty": "宋代",
  "content": "断桥流水，见横斜清浅，一枝孤袅。清气乾坤能有几，都被梅花占了。玉质生香，冰肌不粟，韵在霜天晓。林间姑射，高情迥出尘表。 <br> 除是孤竹夷齐，商山四皓，与尔方同调。世上纷纷巡檐者，尔辈何堪一笑。风雨尤愁，年来何逊，孤负渠多少。参横月落，有怀付与青鸟。",
  "poet": {
    "id": 2919,
    "star": 0,
    "name": "陈纪",
    "desc": "陈纪（1254—1345），字景元，号淡轩，一号陵交，东莞（今属广东）人。南宋末年诗人、词人。领咸淳九年（1273年）乡荐，咸淳九年（1273年）与兄陈庚同登进士，官通直郎。宋亡后，不仕，与赵必襐、赵时清等隐于乡中，诗酒酬唱。"
  },
  "tags": []
}