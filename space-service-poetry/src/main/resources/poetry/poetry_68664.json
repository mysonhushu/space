{
  "id": 68664,
  "star": 1,
  "name": "大江词（寿仙尉·十一月初一）",
  "dynasty": "宋代",
  "content": "一蓂呈秀，近迎长佳节，拟书云物。隐隐虹桥天际下，光照梅仙丹壁。鹏路横飞，蟾宫直上，早脱麻衣雪。一时篇翰，并游俱是魁杰。 <br> 长记怀燕良辰，华堂称庆，皓齿清歌发。自暖杯中须缓举，莫放金炉香灭。事业伊周，功名韩白，未到星星发。九天有诏，蓝田□□风月。",
  "poet": {
    "id": 0,
    "star": 0,
    "name": "林横舟"
  },
  "tags": []
}