{
  "id": 32557,
  "star": 1,
  "name": "吴宫宴",
  "dynasty": "唐代",
  "content": "吴宫城阙高，龙凤遥相倚。四面铿鼓钟，中央列罗绮。 <br> 春风时一来，兰麝闻数里。三度明月落，青娥醉不起。 <br> 江头铁剑鸣，玉座成荒垒。适来歌舞处，未知身是鬼。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}