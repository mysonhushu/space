{
  "id": 30098,
  "star": 1,
  "name": "听蜀道士琴歌",
  "dynasty": "唐代",
  "content": "至道不可见，正声难得闻。忽逢羽客抱绿绮， <br> 西别峨嵋峰顶云。初排□面蹑轻响，似掷细珠鸣玉上。 <br> 忽挥素爪画七弦，苍崖劈裂迸碎泉。愤声高，怨声咽， <br> 屈原叫天两妃绝。朝雉飞，双鹤离，属玉夜啼独鹜悲。 <br> 吹我神飞碧霄里，牵我心灵入秋水。有如驱逐太古来， <br> 邪淫辟荡贞心开。孝为子，忠为臣，不独语言能教人。 <br> 前弄啸，后弄嚬，一舒一惨非冬春。从朝至暮听不足， <br> 相将直说瀛洲宿。更深弹罢背孤灯，窗雪萧萧打寒竹。 <br> 人间岂合值仙踪，此别多应不再逢。抱琴却上瀛洲去， <br> 一片白云千万峰。",
  "poet": {
    "id": 2372,
    "star": 0,
    "name": "李宣古",
    "desc": "李宣古，唐澧阳（今湖南澧县）人，字垂后，（约公元八五三年前后在世），生卒年均不详。约唐宣宗大中中前后在世。工文，有诗名。会昌三年，（公元八四三年）举进士第，又中“宏辞”，无意仕途，终身执教，落莫而终。弟李宣远，亦以诗鸣于时，另堂兄弟为晚唐著名诗人李群玉。"
  },
  "tags": []
}