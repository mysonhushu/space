{
  "id": 47319,
  "star": 6,
  "name": "定风波",
  "dynasty": "唐代",
  "content": "志在烟霞慕隐沦，功成归看五湖春。一叶舟中吟复醉， <br> 云水，此时方认自由身¤ <br> 花岛为邻鸥作侣，深处，经年不见市朝人。 <br> 已得希夷微妙旨，潜喜，荷衣蕙带绝纤尘。 <br> 十载逍遥物外居，白云流水似相于。乘兴有时携短棹， <br> 江岛，谁知求道不求鱼¤ <br> 到处等闲邀鹤伴，春岸，野花香气扑琴书。 <br> 更饮一杯红霞酒，回首，半钩新月贴清虚。 <br> 又见辞巢燕子归，阮郎何事绝音徽。帘外西风黄叶落， <br> 池阁，隐莎蛩叫雨霏霏¤ <br> 愁坐算程千万里，频跂，等闲经岁两相违。 <br> 听鹊凭龟无定处，不知，泪痕流在画罗衣。 <br> 雁过秋空夜未央，隔窗烟月锁莲塘。往事岂堪容易想， <br> 惆怅，故人迢递在潇湘¤ <br> 纵有回文重叠意，谁寄？解鬟临镜泣残妆。 <br> 沉水香消金鸭冷，愁永，候虫声接杵声长。 <br> 帘外烟和月满庭，此时闲坐若为情。小阁拥炉残酒醒， <br> 愁听，寒风叶落一声声¤ <br> 惟恨玉人芳信阻，云雨，屏帷寂寞梦难成。 <br> 斗转更阑心杳杳，将晓，银釭斜照绮琴横。",
  "poet": {
    "id": 111,
    "star": 0,
    "name": "李珣",
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）"
  },
  "tags": []
}