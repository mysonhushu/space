{
  "id": 72410,
  "star": 34,
  "name": "七谏",
  "dynasty": "两汉",
  "content": "<strong>初放</strong><br>　　平生于国兮，长于原野。<br>　　言语讷譅兮，又无彊辅。<br>　　浅智褊能兮，闻见又寡。<br>　　数言便事兮，见怨门下。<br>　　王不察其长利兮，卒见弃乎原野。<br>　　伏念思过兮，无可改者。<br>　　群众成朋兮，上浸以惑。<br>　　巧佞在前兮，贤者灭息。<br>　　尧、舜圣已没兮，孰为忠直？<br>　　高山崔巍兮，水流汤汤。<br>　　死日将至兮，与麋鹿同坑。<br>　　塊兮鞠，当道宿，<br>　　举世皆然兮，余将谁告？<br>　　斥逐鸿鹄兮，近习鸱枭，<br>　　斩伐橘柚兮，列树苦桃。<br>　　便娟之修竹兮，寄生乎江潭。<br>　　上葳蕤而防露兮，下泠泠而来风。<br>　　孰知其不合兮，若竹柏之异心。<br>　　往者不可及兮，来者不可待。<br>　　悠悠苍天兮，莫我振理。<br>　　窃怨君之不寤兮，吾独死而後已。</p> <p><strong>沉江</strong><br>　　惟往古之得失兮，览私微之所伤。<br>　　尧舜圣而慈仁兮，後世称而弗忘。<br>　　齐桓失于专任兮，夷吾忠而名彰。<br>　　晋献惑于孋姬兮，申生孝而被殃。<br>　　偃王行其仁义兮，荆文寤而徐亡。<br>　　纣暴虐以失位兮，周得佐乎吕望。<br>　　修往古以行恩兮，封比干之丘垄。<br>　　贤俊慕而自附兮，日浸淫而合同。<br>　　明法令而修理兮，兰芷幽而有芳。<br>　　苦众人之妒予兮，箕子寤而佯狂。<br>　　不顾地以贪名兮，心怫郁而内伤。<br>　　联蕙芷以为佩兮，过鲍肆而失香。<br>　　正臣端其操行兮，反离谤而见攘。<br>　　世俗更而变化兮，伯夷饿于首阳。<br>　　独廉洁而不容兮，叔齐久而逾明。<br>　　浮云陈而蔽晦兮，使日月乎无光。<br>　　忠臣贞而欲谏兮，谗谀毁而在旁。<br>　　秋草荣其将实兮，微霜下而夜降。<br>　　商风肃而害生兮，百草育而不长。<br>　　众并谐以妒贤兮，孤圣特而易伤。<br>　　怀计谋而不见用兮，岩穴处而隐藏。<br>　　成功隳而不卒兮，子胥死而不葬。<br>　　世从俗而变化兮，随风靡而成行。<br>　　信直退而毁败兮，虚伪进而得当。<br>　　追悔过之无及兮，岂尽忠而有功。<br>　　废制度而不用兮，务行私而去公。<br>　　终不变而死节兮，惜年齿之未央。<br>　　将方舟而下流兮，冀幸君之发矇。<br>　　痛忠言之逆耳兮，恨申子之沉江。<br>　　愿悉心之所闻兮，遭值君之不聪。<br>　　不开寤而难道兮，不别横之与纵。<br>　　听奸臣之浮说兮，绝国家之久长。<br>　　灭规矩而不用兮，背绳墨之正方。<br>　　离忧患而乃寤兮，若纵火于秋蓬。<br>　　业失之而不救兮，尚何论乎祸凶。<br>　　彼离畔而朋党兮，独行之士其何望？<br>　　日渐染而不自知兮，秋毫微哉而变容。<br>　　众轻积而折轴兮，原咎杂而累重。<br>　　赴湘沅之流澌兮，恐逐波而复东。<br>　　怀沙砾而自沉兮，不忍见君之蔽壅。</p> <p><strong>怨世</strong><br>　　世沉淖而难论兮，俗岒峨而嵾嵯。<br>　　清泠泠而歼灭兮，溷湛湛而日多。<br>　　枭鸮既以成群兮，玄鹤弭翼而屏移。<br>　　蓬艾亲入御于床笫兮，马兰踸踔而日加。<br>　　弃捐药芷与杜衡兮，余柰世之不知芳何？<br>　　何周道之平易兮，然芜秽而险戏。<br>　　高阳无故而委尘兮，唐虞点灼而毁议。<br>　　谁使正其真是兮，虽有八师而不可为。<br>　　皇天保其高兮，后土持其久。<br>　　服清白以逍遥兮，偏与乎玄英异色。<br>　　西施媞媞而不得见兮，嫫母勃屑而日侍。<br>　　桂蠹不知所淹留兮，蓼虫不知徙乎葵菜。<br>　　处湣湣之浊世兮，今安所达乎吾志。<br>　　意有所载而远逝兮，固非众人之所识。<br>　　骥踌躇于弊輂兮，遇孙阳而得代。<br>　　吕望穷困而不聊生兮，遭周文而舒志。<br>　　宁戚饭牛而商歌兮，桓公闻而弗置。<br>　　路室女之方桑兮，孔子过之以自侍。<br>　　吾独乖剌而无当兮，心悼怵而耄思。<br>　　思比干之恲恲兮，哀子胥之慎事。<br>　　悲楚人之和氏兮，献宝玉以为石。<br>　　遇厉武之不察兮，羌两足以毕斮。<br>　　小人之居势兮，视忠正之何若？<br>　　改前圣之法度兮，喜嗫嚅而妄作。<br>　　亲谗谀而疏贤圣兮，讼谓闾娵为丑恶。<br>　　愉近习而蔽远兮，孰知察其黑白？<br>　　卒不得效其心容兮，安眇眇而无所归薄。<br>　　专精爽以自明兮，晦冥冥而壅蔽。<br>　　年既已过太半兮，然埳轲而留滞。<br>　　欲高飞而远集兮，恐离罔而灭败。<br>　　独冤抑而无极兮，伤精神而寿夭。<br>　　皇天既不纯命兮，余生终无所依。<br>　　愿自沉于江流兮，绝横流而径逝。<br>　　宁为江海之泥涂兮，安能久见此浊世？</p> <p><strong>怨思</strong><br>　　贤士穷而隐处兮，廉方正而不容。<br>　　子胥谏而靡躯兮，比干忠而剖心。<br>　　子推自割而飤君兮，德日忘而怨深。<br>　　行明白而曰黑兮，荆棘聚而成林。<br>　　江离弃于穷巷兮，蒺藜蔓乎东厢。<br>　　贤者蔽而不见兮，谗谀进而相朋。<br>　　枭鸮并进而俱鸣兮，凤皇飞而高翔。<br>　　原壹往而径逝兮，道壅绝而不通。</p> <p><strong>自悲</strong><br>　　居愁懃其谁告兮，独永思而忧悲。<br>　　内自省而不惭兮，操愈坚而不衰。<br>　　隐三年而无决兮，岁忽忽其若颓。<br>　　怜余身不足以卒意兮，冀一见而复归。<br>　　哀人事之不幸兮，属天命而委之咸池。<br>　　身被疾而不闲兮，心沸热其若汤。<br>　　冰炭不可以相并兮，吾固知乎命之不长。<br>　　哀独苦死之无乐兮，惜予年之未央。<br>　　悲不反余之所居兮，恨离予之故乡。<br>　　鸟兽惊而失群兮，犹高飞而哀鸣。<br>　　狐死必首丘兮，夫人孰能不反其真情？<br>　　故人疏而日忘兮，新人近而俞好。<br>　　莫能行于杳冥兮，孰能施于无报？<br>　　苦众人之皆然兮，乘回风而远游。<br>　　凌恆山其若陋兮，聊愉娱以忘忧。<br>　　悲虚言之无实兮，苦众口之铄金。<br>　　过故乡而一顾兮，泣歔欷而霑衿。<br>　　厌白玉以为面兮，怀琬琰以为心。<br>　　邪气入而感内兮，施玉色而外淫。<br>　　何青云之流澜兮，微霜降之蒙蒙。<br>　　徐风至而徘徊兮，疾风过之汤汤。<br>　　闻南籓乐而欲往兮，至会稽而且止。<br>　　见韩众而宿之兮，问天道之所在？<br>　　借浮云以送予兮，载雌霓而为旌。<br>　　驾青龙以驰骛兮，班衍衍之冥冥。<br>　　忽容容其安之兮，超慌忽其焉如？<br>　　苦众人之难信兮，愿离群而远举。<br>　　登峦山而远望兮，好桂树之冬荣。<br>　　观天火之炎炀兮，听大壑之波声。<br>　　引八维以自道兮，含沆瀣以长生。<br>　　居不乐以时思兮，食草木之秋实。<br>　　饮菌若之朝露兮，构桂木而为室。<br>　　杂橘柚以为囿兮，列新夷与椒桢。<br>　　鹍鹤孤而夜号兮，哀居者之诚贞。</p> <p><strong>哀命</strong><br>　　哀时命之不合兮，伤楚国之多忧。<br>　　内怀情之洁白兮，遭乱世而离尤。<br>　　恶耿介之直行兮，世溷浊而不知。<br>　　何君臣之相失兮，上沅湘而分离。<br>　　测汨罗之湘水兮，知时固而不反。<br>　　伤离散之交乱兮，遂侧身而既远。<br>　　处玄舍之幽门兮，穴岩石而窟伏。<br>　　从水蛟而为徙兮，与神龙乎休息。<br>　　何山石之崭岩兮，灵魂屈而偃蹇。<br>　　含素水而蒙深兮，日眇眇而既远。<br>　　哀形体之离解兮，神罔两而无舍。<br>　　惟椒兰之不反兮，魂迷惑而不知路。<br>　　愿无过之设行兮，虽灭没之自乐。<br>　　痛楚国之流亡兮，哀灵修之过到。<br>　　固时俗之溷浊兮，志瞀迷而不知路。<br>　　念私门之正匠兮，遥涉江而远去。<br>　　念女嬃之婵媛兮，涕泣流乎于悒。<br>　　我决死而不生兮，虽重追吾何及。<br>　　戏疾濑之素水兮，望高山之蹇产。<br>　　哀高丘之赤岸兮，遂没身而不反。</p> <p><strong>谬谏</strong><br>　　怨灵修之浩荡兮，夫何执操之不固？<br>　　悲太山之为隍兮，孰江河之可涸？<br>　　愿承闲而效志兮，恐犯忌而干讳。<br>　　卒抚情以寂寞兮，然怊怅而自悲。<br>　　玉与石其同匮兮，贯鱼眼与珠玑。<br>　　驽骏杂而不分兮，服罢牛而骖骥。<br>　　年滔滔而自远兮，寿冉冉而愈衰。<br>　　心悇憛而烦冤兮，蹇超摇而无冀。<br>　　固时俗之工巧兮，灭规矩而改错。<br>　　郤骐骥而不乘兮，策驽骀而取路。<br>　　当世岂无骐骥兮，诚无王良之善驭。<br>　　见执辔者非其人兮，故驹跳而远去。<br>　　不量凿而正枘兮，恐矩矱之不同。<br>　　不论世而高举兮，恐操行之不调。<br>　　弧弓弛而不张兮，孰云知其所至？<br>　　无倾危之患难兮，焉知贤士之所死？<br>　　俗推佞而进富兮，节行张而不著。<br>　　贤良蔽而不群兮，朋曹比而党誉。<br>　　邪说饰而多曲兮，正法弧而不公。<br>　　直士隐而避匿兮，谗谀登乎明堂。<br>　　弃彭咸之娱乐兮，灭巧倕之绳墨。<br>　　菎蕗杂于黀蒸兮，机蓬矢以射革。<br>　　驾蹇驴而无策兮，又何路之能极？<br>　　以直鍼而为钓兮，又何鱼之能得？<br>　　伯牙之绝弦兮，无锺子期而听之。<br>　　和抱璞而泣血兮，安得良工而剖之？<br>　　同音者相和兮，同类者相似。<br>　　飞鸟号其群兮，鹿鸣求其友。<br>　　故叩宫而宫应兮，弹角而角动。<br>　　虎啸而谷风至兮，龙举而景云往。<br>　　音声之相和兮，言物类之相感也。<br>　　夫方圜之异形兮，势不可以相错。<br>　　列子隐身而穷处兮，世莫可以寄讬。<br>　　众鸟皆有行列兮，凤独翔翔而无所薄。<br>　　经浊世而不得志兮，愿侧身岩穴而自讬。<br>　　欲阖口而无言兮，尝被君之厚德。<br>　　独便悁而怀毒兮，愁郁郁之焉极？<br>　　念三年之积思兮，愿壹见而陈辞。<br>　　不及君而骋说兮，世孰可为明之？<br>　　身寝疾而日愁兮，情沉抑而不扬。<br>　　众人莫可与论道兮，悲精神之不通。<br>　　乱曰：<br>　　鸾皇孔凤日以远兮，畜凫驾鹅。<br>　　鸡鹜满堂坛兮，鼉黽游乎华池。<br>　　要褭奔亡兮，腾驾橐驼。<br>　　铅刀进御兮，遥弃太阿。<br>　　拔搴玄芝兮，列树芋荷。<br>　　橘柚萎枯兮，苦李旖旎。<br>　　甂瓯登于明堂兮，周鼎潜潜乎深渊。<br>　　自古而固然兮，吾又何怨乎今之人。",
  "fanyi": "<h2>译文</h2> <p><strong>初放</strong><br>　　我<a href=\"http://so.gushiwen.org/author_238.aspx\">屈原</a>生长在楚国国都，如今却遭流放原野居住。<br>　　性迟钝言语少拙嘴笨腮，又没有强势力在旁辅助。<br>　　我才智疏浅能力又薄弱，孤陋寡闻又见识无多。<br>　　只为利国利君多次进言，谁料想惹怒小人招来灾祸。<br>　　君王不察我进言是为国，终将我放逐到僻壤荒野。<br>　　心里暗思自己有无过失，实无一丝差错可改过。<br>　　群小拉帮结伙成朋党，君王渐被欺蒙受迷惑。<br>　　谗佞小人花言巧语在君前，忠良缄口不言声默默。<br>　　尧舜圣君已逝不及见，忠正良臣为谁尽忠尽节？<br>　　高山巍巍峨峨耸立，江水浩荡永流不止。<br>　　叹自己年老死日将至，在荒野与禽兽相伴为侣。<br>　　孤独潦倒居无定所，举世皆混浊是非已颠倒，心中的冤情向谁诉？<br>　　大雁天鹅全遭斥退，却把恶鸟鸱鸮当宠物。<br>　　橘柚佳树被砍伐，却一排排栽植苦桃恶木。<br>　　可叹那婆娑修美的翠竹，却只能孤零零江边独处。<br>　　上面有繁茂的枝叶防露，下面有清凉的微风驱酷暑。<br>　　谁知道我与君王道不合，就像那实心的柏木、空心的竹。<br>　　从前的贤君无法追及，未来的英主难目睹。<br>　　悠悠的苍天啊高高在上，你为何不解除我的冤屈。<br>　　我怨恨君王你终不觉悟，我只有弃身荒野明心曲。</p> <p><strong>沉江</strong><br>　　想那历史上的得失兴亡，看那群小误君祸国事桩桩。<br>　　尧与舜圣明仁义慈爱百姓，后世人常称颂永远不忘。<br>　　齐桓公用小人死后国乱，管仲耿介忠直美名传扬。<br>　　晋献公听谗言被骊姬迷惑，可怜那孝子申生惨遭祸殃。<br>　　徐偃王行仁义不备武装，楚文王心恐惧将其灭亡。<br>　　殷纣王暴虐无道身死国灭，周得天下幸赖于吕望贤良。<br>　　武王效法古人施恩布惠，封比干墓将其德昭示四方。<br>　　天下贤俊慕周德都来亲附，人才日增天下一心国力强。<br>　　法令严明治国之道好，兰芷纵在幽僻处也散馨香。<br>　　我苦恼群小们对我嫉妒，想箕子为避难装傻佯狂。<br>　　也想不贪忠名离乡远去，怎奈心恋故国痛苦难当。<br>　　将蕙芷联起来做成佩带，经过鲍鱼店就失去芬芳。<br>　　正直之臣端正他的品行，反遭谗人诽谤遭流放。<br>　　世俗之人改清洁为贪邪，伯夷宁愿守节饿死首阳。<br>　　独行廉洁啊虽不容于世，日后叔齐终得美名扬。<br>　　层层乌云遮得天昏地暗，使得日月失去灿烂光芒。<br>　　忠臣坚贞欲进谏，佞人在旁谗言诽谤。<br>　　就像百草至秋本该结实，夜里却突然降下寒霜。<br>　　急疾的西风摧残着生物，秋风已起百草不得生长。<br>　　群小结党营私而妒害贤才，贤良反孤立无援受损伤。<br>　　我心怀良策却不被重用，只好独居岩穴栖身隐藏。<br>　　子胥伐楚功成却遭谗毁，可怜他被赐死尸首不葬。<br>　　世人见其状纷纷从俗媚上，正如草木随风披靡成排成行。<br>　　诚信正直之臣身败名毁，虚伪谄佞之徒身显名扬。<br>　　国家倾危君王才知追悔时已晚，此时我竭尽忠心也难有回天之功。<br>　　他们废先王之法而不用，一味贪求私利背离公正。<br>　　我愿怀清白终不变节，可惜我年寿未尽还年轻。<br>　　我要乘舟随江远去，只望君王醒悟不再受欺蒙。<br>　　哀痛忠直之言君王听不进，子胥被杀沉江令人伤情。<br>　　我愿竭尽所闻陈述政事，可君王他充耳不闻不采用。<br>　　君心常惑难与陈述政道，他糊里糊涂不辨横竖奸忠。<br>　　好听邪佞之臣的虚言浮说，致使国运断绝难以久兴。<br>　　放弃先圣法度而不施用，背离正直方向导致危倾。<br>　　遭到忧患才知醒悟，就像纵火秋草其势已成。<br>　　君王失道已经自身难保，还谈什么国家福祸吉凶。<br>　　众奸佞相互勾结营私利，忠士直臣何敢奢望国事昌隆！<br>　　君被邪恶熏染而不自知，秋毫虽细但天天在成长。<br>　　车载轻物过多也会断轴，众口诽谤使我罪孽加重。<br>　　我厌浊世愿投湘沅之流水，又怕尸身随波东流难回程。<br>　　怀沙负石自沉江而死啊，不忍心见君王被群小欺蒙。</p> <p><strong>怨世</strong><br>　　时人腐化没落难以评说，世俗毁誉高下相差太多。<br>　　清洁之士都被抛弃不用，贪浊之人得宠日益盛多。<br>　　凶禽恶鸟既已成群并进，黑鹤只能被迫敛翅退缩。<br>　　蓬艾受喜爱栽植床头，恶草马兰也随之繁茂婆娑。<br>　　他们抛弃白芷杜衡众香草，我叹世人不知芬芳为何。<br>　　大道曾经何等平直宽阔，如今杂草丛生危险坎坷。<br>　　古帝高阳无故受毁谤，尧舜至圣也遭人诬蔑。<br>　　让谁来评判他的真伪？<br>　　虽有八位贤人也难定夺。<br>　　老天永远高高在上，大地深厚日久天长。<br>　　我身着白衣啊逍遥自在，偏与污浊黑色殊道异行。<br>　　西施姣美却遭排挤迫害，嫫母奇丑反得亲近宠爱。<br>　　桂蠹食甘不知满足安守，蓼虫食苦不知徙于甜菜。<br>　　我处在这浑浊的乱世啊，怎能实现理想发挥雄才。<br>　　我胸怀大志想远走求贤，群小不知反受疑猜。<br>　　骏马驾破车不肯前行，遇伯乐才以好车替代。<br>　　吕望曾经穷困无以聊生，幸遇文王才得施展雄才。<br>　　宁戚夜里喂牛叩角高歌，齐桓公听到后贵宾相待。<br>　　有一少女路边正采桑，孔子见她贞正便以礼相待。<br>　　独我生不逢时不被世容，因此内心烦乱无限凄悲。<br>　　想那比干一生忠心耿耿，哀痛子胥至死不忘国危。<br>　　楚国的卞和真令人悲叹，献宝玉以为石说他欺骗。<br>　　遇厉王武王不知明察，两只脚被砍掉饱受摧残。<br>　　志狭智少之辈高居显位，又把忠正之士当做何看？<br>　　众群小更改先圣法度，相与耳语谋私谗毁忠贤。<br>　　君王亲信佞人斥逐忠义，美女闾娵公然被诬为丑极。<br>　　君王宠爱谄谀远贤士，谁又去将黑白辨析。<br>　　我始终都不能效力君王啊，前途渺茫不知归宿在何方。<br>　　我精诚专一愿竭心尽力，世道黑暗反被群小排挤毁伤。<br>　　我已是年过半百无多日，却仍是道路坎坷无进取。<br>　　也想远走高飞奔往他乡，又怕遭受罪罚毁损声誉。<br>　　独受冤屈压抑无尽无穷，身心备受摧残减损寿命。<br>　　老天既然这样反复无定，我只能无依无靠终此一生。<br>　　我宁愿投身于滚滚江水，自绝于这江流远漂不回。<br>　　我宁愿成为江底的沙泥，怎能够久见这浊世污秽！</p> <p><strong>怨思</strong><br>　　贤良士常贫穷身处困境，廉正者身清白不被世容。<br>　　子胥规劝吴王未得好死，比干忠而剖心不得善终。<br>　　子推自割腿肉救治国君，恩德逐渐被忘怨恨加深。<br>　　行为清白却被诬为暗昧，荆棘杂聚如今已经成林。<br>　　香草江离抛于穷街陋巷，恶草蒺藜长在宫殿华堂。<br>　　贤臣受到排挤难见君主，佞人反受重用结党君旁。<br>　　猫头鹰成群飞一齐鸣叫，凤凰只能躲避高高飞翔。<br>　　我欲见君一谏而后远走，怎奈道路阻绝终不能往。</p> <p><strong>自悲</strong><br>　　孤居山泽愁苦向谁诉说，唯有长忧悲叹独自难过。<br>　　自念修行清白无愧于心，操守坚韧不衰愈加执着。<br>　　放逐三年仍不见召回，岁月转瞬即逝如水下坡。<br>　　可怜我今生终难遂愿，希望再见君王重返家国。<br>　　我自哀不能见爱于君主，只好凭天由命将神依托。<br>　　我身染疾病总不见好，心中恰似汤沸无限焦灼。<br>　　冰和炭不能够共存并放，我本来就知道命不会长。<br>　　孤苦无乐而死令人哀痛，可怜我年寿未尽血气方刚。<br>　　悲叹不能返回我的旧居，怨恨我将永离我的故乡。<br>　　鸟兽如果受惊离群失散，还会哀号悲鸣高高盘桓。<br>　　狐狸死时头要朝向故丘，人老将死谁不思念家园？<br>　　故旧忠臣日被淡忘疏远，谗谀新人日见亲近君前。<br>　　谁能默默无闻去行正道，谁能无偿施舍不求报还？<br>　　苦于众人都随波逐流，我只好乘风高飞远游。<br>　　登临恒山觉得它太渺小，暂且在此娱乐忘却烦忧。<br>　　谗言无凭无证令人可悲，金子也会熔于众人之口。<br>　　经过故乡我回头下望啊，不知不觉已是热泪横流。<br>　　我的行为清白啊纯洁如玉，内心也像美玉一般晶莹。<br>　　谗邪俗气虽想侵袭入内，玉色不变愈加外润内明。<br>　　为何天上乌云奔腾翻卷，蒙蒙寒霜早降草木难生。<br>　　轻风徐徐让我徘徊游荡，疾风急扫令我胆战心惊。<br>　　闻说南国安乐我欲前往，中途休息来到会稽山上。<br>　　看见仙人韩众在此停宿，便向他请教天道在何方。<br>　　凭借着浮云送我去远游，彩虹作旗帜在车上飘扬。<br>　　驾起青龙车急驰飞奔，盘旋飞行直上冥冥天上。<br>　　风驰电掣奔向哪里，前途遥远令人迷茫。<br>　　悲叹世人使人难以信任，宁愿离开他们远走他乡。<br>　　登上山岗向远处眺望，喜见冬天也有桂花开放。<br>　　观天火烈烈火势盛旺，听大海涛声隆隆轰响。<br>　　我抓着天绳向上攀登，吸饮露气以求长生。<br>　　郁郁不乐我忧时伤世，只吃草木秋天结的果实。<br>　　我喝菌若上清晨的露水，用桂木来构造我的住房。<br>　　我在园圃中种上橘和柚，辛夷、花椒、女贞子也栽种成行。<br>　　鹍鸡白鹤夜里孤苦悲鸣，哀痛隐居的人正直贤良。</p> <p><strong>哀命</strong><br>　　生不逢时令我暗自哀怜，更加悲叹楚国多忧多难。<br>　　我的心志清正纯洁无瑕，时逢乱世惨遭罪尤祸愆。<br>　　群小憎恶光明正大品行，世道混浊竟至美丑不分。<br>　　为何明君贤臣分离不合，我逆沅湘而上洒泪别君。<br>　　我将沉身汨罗湘水之渊，深知社会丑恶誓不回还。<br>　　悲伤君臣分手相互恨怨，心中无比恐惧远离君前。<br>　　我深藏在黑暗居室里面，我隐居在岩石洞穴之间。<br>　　我只同水中蛟龙相来往，我只与洞里神龙相依伴。<br>　　高高山峰多么巍峨壮观，我却灵魂困顿望而难攀。<br>　　我饮用无尽的清洁泉水，被迫离开朝廷渐行渐远。<br>　　我精疲力尽魂不附体，神思恍惚更是无所依附。<br>　　子椒子兰不肯让我回去，我的魂魄迷惑不知归路。<br>　　我愿终无过错坚持己行，虽身败名裂也乐以为荣。<br>　　悲叹楚国大业日益危败，这是君王不用贤人的结果。<br>　　本来世道就是这样混浊，不知出路令我心烦困惑。<br>　　想到众臣皆以私心相教，我宁愿渡过长江而远涉。<br>　　想到女媭对我关怀依依，不禁涕泪横流悲伤叹息。<br>　　我决心一死不再苟活，再三追劝又有何益。<br>　　我游戏在急流清水之间，仰望高山那么崎岖陡险。<br>　　哀叹高丘也有危岸险境，我遂投身江中不愿回还。</p> <p><strong>谬谏</strong><br>　　君王糊里糊涂令人怨叹，他的意志为何常变不坚。<br>　　悲痛大山为何要变为池塘，为何江河能够枯竭水干。<br>　　我愿趁君闲暇进献忠言，又恐触犯忌讳遭人毁怨。<br>　　终于压抑情感缄默不语，然而内心懊恨悲伤无限。<br>　　美玉石块同匣并放，鱼眼宝珠一起贯穿。<br>　　劣马骏马混杂不分，老牛驾辕骏马却驾两边。<br>　　岁月不停流逝一去不返，年纪衰老一天不如一天。<br>　　我满腔忧愁啊烦闷难遣，前途无望心中总觉不安。<br>　　本来时俗之人就善于取巧，废弃法度又把政令改变。<br>　　闲置那千里马不去乘驾，偏偏赶着劣马一路蹒跚。<br>　　当今世上难道没有良驹，实是没有王良把它驾驭。<br>　　骏马见执鞭者不是好御手，因此骏马飞蹄绝尘远去。<br>　　不度量凿孔就削木柄，恐怕尺寸大小不会相同。<br>　　不分辨世风便推崇美德，恐怕清高品行难以合众。<br>　　强弓松弛没有拉张，谁能说清它射到何方。<br>　　国家未出现倾危之难，怎知贤士是为国捐躯而亡。<br>　　世俗推佞为贤进用富人，美好品行难以推广发扬。<br>　　贤士遭受排挤孤立无助，群小营私结党相互吹捧。<br>　　邪说被美饰仍非正道，违背法度自是不公平。<br>　　忠直贤良只好隐居避世，谗谀之徒登堂发号施令。<br>　　抛弃彭咸以伏节死直为乐的高贵品德，废除了巧倕用以规矩曲直的绳墨。<br>　　香竹与麻秸混杂作燃烛，用蓬蒿做利箭去把盾牌射。<br>　　没有皮鞭驾驭跛脚之驴，哪条道路能够走得到底。<br>　　用直针做鱼钩，又怎能钓到什么鱼？<br>　　俞伯牙破琴绝弦不再抚琴，是因为失去了知音钟子期。<br>　　卞和怀抱玉璞痛哭泣血，哪里有良匠把它琢治成美玉。<br>　　音调相同才能声调和谐，族类相同自然心齐力协。<br>　　飞鸟鸣啼是为求呼同伴，麋鹿呦鸣意在呼唤友朋。<br>　　叩击宫调则宫声相应，弹奏角调则角音和鸣。<br>　　猛虎咆啸则谷风即起，神龙腾飞则彩云簇拥。<br>　　音声一致和谐流转，事物同类相互感应。<br>　　方与圆形状不同各相异，势难把它们错杂相配在一起。<br>　　列子隐居避世身处困窘，皆因世道混浊无所托依。<br>　　众鸟群飞成列成行，凤凰独飞无凭无依。<br>　　遇浊世不得志难展宏图，愿隐居岩穴中聊以逃避。<br>　　我本想对国事闭口不谈，但曾经受君恩厚重如山。<br>　　我独自忧愁心怀怨愤，愁怨无穷无尽恨绵绵。<br>　　积愁聚怨已经多年，只望见君一面陈诉忠言。<br>　　未赶上贤君无法倾尽衷肠，时世昏暗谁能将真伪明辨。<br>　　身卧病整日里忧愁烦闷，感情压抑难以表达忠心。<br>　　无人可以同我共论政道，可怜我的忠心难通于君。<br>　　尾声：<br>　　鸾凤孔雀日益飞向远方，野鸭野鹅却在家中喂养。<br>　　呆鸡笨鸭充满殿堂庭院，青蛙悠然游于芳华池塘。<br>　　骏马要袅奔走逃亡，骆驼驾车踟蹰道上。<br>　　把锈钝的铅刀进献君王，太阿利剑却被远抛一旁。<br>　　把玄芝灵草拔除干净，荷花山芋却到处栽种。<br>　　橘树柚树日渐枯萎凋零，那苦李却长得枝叶繁盛。<br>　　瓦盆陶罐陈列在明堂，周鼎却抛在深渊之中。<br>　　黑白颠倒自古就是如此，我又何必怨恨当今世风！</p>",
  "poet": {
    "id": 276,
    "star": 0,
    "name": "东方朔",
    "image": "http://img.gushiwen.org/authorImg/dongfangshuo.jpg",
    "desc": "东方朔（前154年－前93年），本姓张，字曼倩，平原厌次（今山东德州陵县神头镇）人，西汉著名词赋家，幽默风趣且才华横溢，在政治方面也颇具天赋，他曾言政治得失，陈农战强国之计，但汉武帝始终把他当俳优看待，不以重用。东方朔一生著述甚丰，后人汇为《东方太中集》。"
  },
  "tags": [
    "楚辞"
  ]
}