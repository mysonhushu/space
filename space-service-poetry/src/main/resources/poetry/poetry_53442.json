{
  "id": 53442,
  "star": 2,
  "name": "念奴娇（淮上雪）",
  "dynasty": "宋代",
  "content": "天工何意，碎琼珰玉佩，书空千尺。箬笠蓑衫扁舟下，淮口烟林如织。飞观嶙峋，子亭突兀，影浸澄淮碧。纶巾鹤氅，是谁独笑携策。 <br> 遥想易水燕山，有人方醉赏，六花如席。云重天低酣歌罢，胆壮乾坤犹窄。射雉归来，铁鳞十万，踏碎千山白。紫箫声断，唤回春满南陌。",
  "poet": {
    "id": 633,
    "star": 0,
    "name": "王以宁",
    "desc": "王以宁(约1090年--1146年)：字周士，生于湘潭(今属湖南)，是两宋之际的爱国词人。他曾为国奔波，靖康初年征天下兵，只身一人从鼎州借来援兵，解了太原围。"
  },
  "tags": []
}