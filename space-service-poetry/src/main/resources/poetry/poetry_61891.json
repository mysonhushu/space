{
  "id": 61891,
  "star": 1,
  "name": "沁园春（赋静斋叔溪堂）",
  "dynasty": "宋代",
  "content": "我爱临川，簪绂丛林，有宅一区。记谢墩名字，百年犹在，平泉孙子，三世重居。皂盖新营，青毡旧识，此复古春秋宜大书。奇哉事，信当时种子，下到工夫。 <br> 笑渠。驷马门闾。是几往过之凡几墟。喜尚存遗爱，甘棠在在，无穷生意，茂草如如。载酒寻盟，论诗结社，想田可秫兮园可蔬。应须念，古鄇亭乔木，无恙还无。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}