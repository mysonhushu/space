{
  "id": 51613,
  "star": 1,
  "name": "最高楼（春恨）",
  "dynasty": "宋代",
  "content": "新睡起，熏过绣罗衣。梳洗了，百般宜。东风淡荡垂杨院，一春心事有谁知。苦留人，娇不尽，曲眉低。 <br> 漫良夜、月圆空好意，恐落花、流水终寄恨，悲欢往往相随。凤台痴望双双羽，高唐愁著梦回时。又争如，遵大路，合逢伊。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}