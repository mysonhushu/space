{
  "id": 54624,
  "star": 1,
  "name": "水调歌头（赵制置见招，归用东坡中秋韵，以见微意）",
  "dynasty": "宋代",
  "content": "华栋一何丽，移下小壶天。几多曲房新户，缥缈似当年。曾是使君风度，元有胸中丘壑，六月竹风寒。一洗筝笛耳，歌舞粲筵间。 <br> 坐中客，醒复醉，听无眠。已回归梦，犹复袅袅记清圆。尚想饮中仙子，来处余香飘坐，胜韵此双全。为寄月华语，难与并婵娟。",
  "poet": {
    "id": 1223,
    "star": 0,
    "name": "仲并",
    "desc": "约公元一一四七年前后在世]字弥性，江都（今江苏扬州）人。生卒年均不详，约宋高宗绍兴中前后在世。幼好学强记，其母尝屏其所观书，几上仅余台历一册，明旦默记，纤悉不误。高宗绍兴二年（一一三二）进士，调平江府学教授。五年，通判湖州。七年，以张浚荐召至阙，为秦桧所阻，出通判镇江府。十六年，为言者所劾，降二官（《建炎以来系年要录》卷一五五），自是闲退二十年。孝宗隆兴元年（一一六三），擢光禄丞，晚知蕲州。"
  },
  "tags": []
}