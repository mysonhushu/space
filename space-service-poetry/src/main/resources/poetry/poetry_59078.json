{
  "id": 59078,
  "star": 1,
  "name": "水调歌头（姑苏台）",
  "dynasty": "宋代",
  "content": "孤棹溯霜月，还过阖闾城。系船杨柳桥畔，吹袖晚寒轻。百尺层台重上，万事红尘一梦，回首几周星。风调信衰减，亲旧总凋零。 <br> 认群峰，寻四塔，尘烟横。平生感慨，况逢佳处辄销凝。休说当时雕辇，不见后来游鹿，斜照水空明。猛把画阑拍，飞雁两三声。",
  "poet": {
    "id": 0,
    "star": 0,
    "name": "张鎡"
  },
  "tags": []
}