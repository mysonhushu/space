{
  "id": 67459,
  "star": 1,
  "name": "瑞鹤仙（忆旧居，呈超然，示儿子及女）",
  "dynasty": "宋代",
  "content": "依山仍负郭。有松桂扶疏，烟霞渺漠。一年自成落。奈孤踪远紧，蝇头蜗角。休嗤句弱。赋郊居、何攘沈约。记乡人过我，傩立阼阶，酒行先酌。 <br> 远映江山奇胜，下瞰重湖，上飞高阁。风帘絮幕。筑新槛，种花药。幸瓜期已近，秋风归去，免得奔驰味恶。待开池、胜起林亭，共同宴乐。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}