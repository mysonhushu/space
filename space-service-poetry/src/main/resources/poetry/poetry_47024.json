{
  "id": 47024,
  "star": 1,
  "name": "秋日彭蠡湖中观庐山",
  "dynasty": "唐代",
  "content": "泛舟太湖上，回瞰兹山隈。万顷沧波中，千峰郁崔嵬。 <br> 凉烟发炉峤，秋日明帝台。绝巅凌大漠，悬流泻昭回。 <br> 穹崇石梁引，岈豁天门开。飞鸟屡隐见，白云时往来。 <br> 超然契清赏，目醉心悠哉。董氏出六合，王君升九垓。 <br> 谁言旷遐祀，庶可相追陪。从此永栖托，拂衣谢浮埃。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}