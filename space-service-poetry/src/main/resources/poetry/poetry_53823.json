{
  "id": 53823,
  "star": 1,
  "name": "思佳客（全美久不通，偶伯禧去，间录前所赋，复作一首）",
  "dynasty": "宋代",
  "content": "薄薄山云欲湿花。双双燕子入帘斜。西楼尚记垂垂雪，酌酒犹残片片霞。 <br> 人已远，发成华。小楼疏竹宅谁家。试凭去雁通消息，仙子当乘八月槎。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}