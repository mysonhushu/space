{
  "id": 58749,
  "star": 3,
  "name": "水调歌头（上辛幼安生日）",
  "dynasty": "宋代",
  "content": "重午日过六，灵岳再生申。丰神英毅，端是天上谪仙人。夙蕴机权才略，早岁来归明圣，惊耸汉庭臣。言语妙天下，名德冠朝绅。 <br> 绣衣节，移方面，政如神。九重隆眷倚注，伟业富经纶。闻道山东出相，行拜紫泥飞诏，归去秉洪钧。寿嘏自天锡，安用拟庄椿。",
  "poet": {
    "id": 2042,
    "star": 0,
    "name": "韩玉",
    "desc": "韩玉，字温甫，南宋词人，韩玉本金人，绍兴初挈家南渡。毛晋刻入六十家词，称其虽与康与之、辛弃疾唱和，相去如苎萝、无盐。著有《东浦词》，世人又称其“韩东浦”。王国维 《人间词话》中认为他与辛弃疾词开北曲四声通押之祖：“稼轩《贺新郎》······与韩玉《东浦词·贺新郎》以“玉”、“曲”叶“注”、“女”，《卜算子》以“夜”、“谢”叶“节”、“月”，已开北曲四声通押之祖。”"
  },
  "tags": []
}