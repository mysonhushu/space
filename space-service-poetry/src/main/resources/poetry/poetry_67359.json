{
  "id": 67359,
  "star": 2,
  "name": "沁园春（寿处州吴雨岩）",
  "dynasty": "宋代",
  "content": "持节淅东，六十年前，紫阳老师。看粟移七郡，功深到处，棠阴一道，民尚思之。心印亲传，雨岩来括，寅岁幸无庚子饥。仁同亲，更备存先具，仓积千斯。 <br> 青州阴德天知。只此事堪为崧岳祈。与太夫人寿，相看华发，转中书令，长著斑衣。岁岁梅花，樽前索笑，霜月先圆两夜规。称觞了，报春风千里，班观龙墀。",
  "poet": {
    "id": 0,
    "star": 0,
    "name": "赵希汰"
  },
  "tags": []
}