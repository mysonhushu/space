{
  "id": 16717,
  "star": 1,
  "name": "长安秋夜怀陈京昆季",
  "dynasty": "唐代",
  "content": "钟鼓九衢绝，出门千里同。远情高枕夜，秋思北窗空。 <br> 静见烟凝烛，闲听叶坠桐。玉壶思洞彻，琼树忆葱笼。 <br> 萤影疏帘外，鸿声暗雨中。羁愁难会面，懒慢责微躬。 <br> 甲乙科攀桂，图书阁践蓬。一瓢非可乐，六翮未因风。 <br> 寥落悲秋尽，蹉跎惜岁穷。明朝不相见，流泪菊花丛。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}