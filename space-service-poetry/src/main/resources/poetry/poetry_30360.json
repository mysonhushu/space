{
  "id": 30360,
  "star": 1,
  "name": "赠鄠县尉李先辈二首",
  "dynasty": "唐代",
  "content": "同人家鄠杜，相见罢官时。野坐苔生石，荒居菊入篱。 <br> 听蝉临水久，送鹤背山迟。未拟还城阙，溪僧别有期。 <br> 休官不到阙，求静匪营他。种药唯愁晚，看云肯厌多。 <br> 渚边逢鹭下，林表伴僧过。闲检仙方试，松花酒自和。",
  "poet": {
    "id": 465,
    "star": 0,
    "name": "马戴",
    "image": "http://img.gushiwen.org/authorImg/madai.jpg",
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。"
  },
  "tags": []
}