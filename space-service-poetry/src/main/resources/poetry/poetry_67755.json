{
  "id": 67755,
  "star": 1,
  "name": "凤凰台上忆吹箫（耒阳至节戏呈同官）",
  "dynasty": "宋代",
  "content": "玉管灰飞，云台珥笔，东君飚驭将还。又正是、霜花□剪，梅粉初干。窈窕红窗髻影，添一线、组绣工闲。潇湘好，雪意尚遥，绿占群山。 <br> 应思少年壮气，贪游乐、追随玉勒雕鞍。更化日舒长，赢得觅醉谋欢。老去桑榆趁暖，任从教、潘鬓先斑。犹狂在，挥翰快写春寒。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}