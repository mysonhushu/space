{
  "id": 66498,
  "star": 1,
  "name": "满江红（上夔师乐秘阁生日）",
  "dynasty": "宋代",
  "content": "玉帐西来，道前是、绣衣使者。游览处、秋风鼓吹，自天而下。湘水得霜清可鉴，巫峰过雨森如画。有神仙、佳致在胸襟，真潇洒。 <br> 荆洲宝，元无价。夔门政，长多暇。听谈兵樽俎，百川倾泻。此日寿觞容我劝，他年枢柄远公把。趁桂花、时节去朝天，香随马。",
  "poet": {
    "id": 2897,
    "star": 0,
    "name": "李廷忠",
    "desc": "李廷忠，（1154-1218）字居厚，号橘山，于潜人，为唐汝阳王李琎之后。淳熙八年（公元一一八一年）进士。历无为教官，旌德知县。终于夔（kui）州（治在今重庆市奉节）安抚、朝散郎直秘阁。子二：时免、时英。廷忠著有《洞霄诗集》，今不传；又有《橘山四六集》二十卷，《四库总目》及乐府一卷，行于世。"
  },
  "tags": []
}