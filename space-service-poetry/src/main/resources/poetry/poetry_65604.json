{
  "id": 65604,
  "star": 1,
  "name": "洞仙歌",
  "dynasty": "宋代",
  "content": "丹青明灭，霜着谁家树。满眼风光向谁许。送寒鸦万点，流水孤村，归来晚，月影三人夜舞。金英秋已老，蜡缀寒葩，空里时闻暗香度。任一枝瓶小，数点钗寒，佳人笑，饮尽床头玉露。看纱窗、红日上三竿，把蝶影捎空，在花深处。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}