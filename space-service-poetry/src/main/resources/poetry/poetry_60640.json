{
  "id": 60640,
  "star": 1,
  "name": "四园竹",
  "dynasty": "宋代",
  "content": "花骢纵策，制泪掩斜扉。玉炉细袅，鸳被半闲，萧瑟罗帏。银漏声，那更杂、疏疏雨里，此时怀抱谁知。 <br> 恨凄其。西窗自剪寒花，沈吟暗数归期。最爱深情密意，无限当年，往复诗辞。千万纸。甚近日、人来字渐稀。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}