{
  "id": 66972,
  "star": 1,
  "name": "满江红（寿云山章尚书）",
  "dynasty": "宋代",
  "content": "看尽公卿，都输与、云山居士。肯掉了、龙章金印，归来闾里。云染笔头成五色，山来胸次堆空翠。更结庐、近在白鸥边，弄烟水。 <br> 祗恐怕，明天子。黄纸唤，先生起。教依前插脚，孔弯丛里。岩壑烟沙真作戏，貂蝉衮绣从兹始。酌凤凰、沁沼九天桨，三千岁。",
  "poet": {
    "id": 0,
    "star": 0,
    "name": "赵灌园"
  },
  "tags": []
}