{
  "id": 41604,
  "star": 1,
  "name": "汉宗庙乐舞辞",
  "dynasty": "唐代",
  "content": "高庙明灵再启图，金根玉辂幸神都。巢阿丹凤衔书命， <br> 入昴飞星献宝符。正抚薰弦娱赤子，忽登仙驾泣苍梧。 <br> 荐樱鹤馆笳箫咽，酌鬯金楹剑珮趋。星俎云罍兼鲁礼， <br> 朱干象箾杂巴渝。氤氲龙麝交青琐，仿佛锡銮下蕊珠。 <br> 荐豆奉觞亲玉几，配天合祖耀璿枢。受釐饮酒皇欢洽， <br> 仰俟馀灵泰九区。",
  "poet": {
    "id": 0,
    "star": 0,
    "name": "张昭"
  },
  "tags": []
}