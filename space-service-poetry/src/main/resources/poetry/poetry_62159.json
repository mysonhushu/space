{
  "id": 62159,
  "star": 1,
  "name": "贺新郎（陪广帅方右史登越台）",
  "dynasty": "宋代",
  "content": "绣谷流明帜。稳飞舆、茵柔草碧，盖欹松翠。遨首意行穷绝顶，彩榭千年胜地。远峰断、莽苍烟水。护日晴云收午暑，飒长风、振叶生秋思。笼雾炷，飘霞袂。 <br> 清明官府歌棠芾。且萧闲事外，下看玉城珠市。山色骄人逢此客，尘尾霏霏露碎。一笑又、羊衔新穗。田野欢声和气合，唤觥船、猛为鱼占喜。谁会得，醉翁意。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}