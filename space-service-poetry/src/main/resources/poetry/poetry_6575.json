{
  "id": 6575,
  "star": 2,
  "name": "赠房侍御（时房公在新安）",
  "dynasty": "唐代",
  "content": "志士固不羁，与道常周旋。进则天下仰，已之能晏然。 <br> 褐衣东府召，执简南台先。雄义每特立，犯颜岂图全。 <br> 谪居东南远，逸气吟芳荃。适会寥廓趣，清波更夤缘。 <br> 扁舟入五湖，发缆洞庭前。浩荡临海曲，迢遥济江壖。 <br> 征奇忽忘返，遇兴将弥年。乃悟范生智，足明渔父贤。 <br> 郡临新安渚，佳赏此城偏。日夕对层岫，云霞映晴川。 <br> 闲居恋秋色，偃卧含贞坚。倚伏聊自化，行藏互推迁。 <br> 君其振羽翮，岁晏将冲天。",
  "poet": {
    "id": 2662,
    "star": 0,
    "name": "陶翰",
    "image": "http://img.gushiwen.org/authorImg/taohan.jpg",
    "desc": "陶翰，唐代诗人，约唐玄宗开元中前后在世。润州丹阳（今属江苏）人，官宦之家出身，字号不详，生卒年亦不详。开元十八年，（公元七三o年）擢进士第，次年又擢博学宏词科，授华阴丞。以冰壶赋得名。天宝中入朝任大理评事等，官礼部员外郎。所作诗文，以五言为主，写有一些边塞诗，多古意苍劲的悲壮风格，与当时诗人高适、岑参、王之涣等人诗风相近，为当时所称。如《出萧关怀古》，再如《古塞下曲》等。翰著有文集若干卷，《新唐书艺文志》行于世。"
  },
  "tags": []
}