{
  "id": 57242,
  "star": 1,
  "name": "御街行（柯山故人别后改图，因作此）",
  "dynasty": "宋代",
  "content": "香熏斗帐相逢乍。正宫漏、沈沈夜。月飞梅影上帘栊，标致风流娇雅。眼波横浸，照人百媚，无限叮咛话。 <br> 玉鞍门上嘶归马。趱行色、难留也。别来花艳不禁春，浪向东风轻嫁。空余小院，博山修竹，依旧窗儿下。",
  "poet": {
    "id": 20,
    "star": 0,
    "name": "赵长卿",
    "desc": "赵长卿号仙源居士。江西南丰人。宋代著名词人。 宋宗室，居南丰。生平事迹不详，曾赴漕试，约宋宁宗嘉定末前后在世。从作品中可知他少时孤洁，厌恶王族豪奢的生活，后辞帝京，纵游山水，居于江南，遁世隐居，过着清贫的生活。他同情百姓，友善乡邻，常作词呈乡人。晚年孤寂消沉。《四库提要》云：“长卿恬于仕进，觞咏自娱，随意成吟，多得淡远萧疏之致。”"
  },
  "tags": []
}