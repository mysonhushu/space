{
  "id": 68405,
  "star": 1,
  "name": "满江红（孟史君祷而得雨）",
  "dynasty": "宋代",
  "content": "祷雨文昌，只全靠、心香一瓣。才信宿，沛然膏泽，来从方寸。早稻含风香旖旎，晚秧饱水青。问螺江、恰见线来流，今平岸。 <br> 君作事，看天面。天有眼，从君愿。信瑞莲芝草，几曾虚献。此雨千金无买处，丰年饱吃君侯饭。管酿成、春酒上公堂，人人献。",
  "poet": {
    "id": 2011,
    "star": 0,
    "name": "臞翁",
    "desc": "臞翁，刘鉴同时人。"
  },
  "tags": []
}