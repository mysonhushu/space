{
  "id": 64797,
  "star": 1,
  "name": "永遇乐（客答梅）",
  "dynasty": "宋代",
  "content": "玉骨冰肌，野墙山径，烟雨萧索。公子豪华，贪红恋紫，谁分怜孤萼。想应窥见，潘毛相似，故把素怀相托。岂知人、年来闷损，被名利拘缚。 <br> 当歌对酒，如痴如梦，欲笑啼痕先落。二十年前，欢娱一醉，不忍思量着。衾寒枕冷，不教孤另，不是自家情薄。枉将心、千尤万殢，算应殢著。",
  "poet": {
    "id": 0,
    "star": 0,
    "name": "南山居士"
  },
  "tags": []
}