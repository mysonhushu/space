{
  "id": 24066,
  "star": 1,
  "name": "赠毛仙翁",
  "dynasty": "唐代",
  "content": "冰霜肌骨称童年，羽驾何由到俗间。丹灶化金留秘诀， <br> 仙宫嗽玉叩玄关。壶中世界青天近，洞里烟霞白日闲。 <br> 若许随师去尘网，愿陪鸾鹤向三山。",
  "poet": {
    "id": 2185,
    "star": 0,
    "name": "王起",
    "desc": "公元七六o年至八四七年&amp;#93;字举之，其先为太原人，后家扬州，王播之弟。生于唐肃宗上元元年，卒于宣宗大中元年，年八十八岁。性孝友。嗜学，读书过目不忘。初为校书郎，补蓝田尉。李吉甫辟掌淮南书记。太和末，累迁中书舍人。数上书谏穆宗游畋。历户部尚书，判度支。武宗时，四典贡举，所举皆知名士。终山南、西道节度使，同中书门下平章事。卒，谥曰文献。起著有文集一百二十卷，五纬图十卷，写宣十篇，（新唐书志及两唐书本传）并传于世。"
  },
  "tags": []
}