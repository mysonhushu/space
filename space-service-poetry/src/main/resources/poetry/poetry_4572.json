{
  "id": 4572,
  "star": 1,
  "name": "奉和幸大荐福寺（寺即中宗旧宅）",
  "dynasty": "唐代",
  "content": "象设隆新宇，龙潜想旧居。碧楼披玉额，丹仗导金舆。 <br> 代日兴光近，周星掩曜初。空歌清沛筑，梵乐奏胡书。 <br> 帝造环三界，天文贲六虚。康哉孝理日，崇德在真如。",
  "poet": {
    "id": 1865,
    "star": 0,
    "name": "李乂",
    "desc": "（公元六四七年至七一四年）字尚真，（旧唐书作本名尚真。此从新唐书）赵州房子人（今河北邢台市临城县人）。生于唐太宗贞观二十一年，卒于玄宗开元二年，年六十八岁。少孤。年十二，工属文，与兄尚一，（官至清源尉，早卒）尚贞（官至博州刺史）俱以文章见称。举进士，累调万年尉。长安三年，（公元七o三年）擢监察御史，劾奏无避。景龙初，（公元七o七年）迁中书舍人，修文馆学士。乂著有文集五卷，《两唐书志》又与兄尚一、尚贞同为一集，号为李氏花萼集，凡二十卷，并行于世。"
  },
  "tags": []
}