{
  "id": 67058,
  "star": 1,
  "name": "朝中措（贺生第三子）",
  "dynasty": "宋代",
  "content": "自从佳偶共黄姑。几见设门弧。方喜阶庭联玉，又闻老蚌生珠。一门三秀。贾家虎子，薜氏鸾雏。从此公侯衮衮，看看百子成图。",
  "poet": {
    "id": 2939,
    "star": 0,
    "name": "哀长吉",
    "desc": "哀长吉（生卒年不详）字叔巽，又字寿之，晚号委顺翁，崇安（今属福建）人。嘉定十三年（1220） 进士。授邵武簿，调靖江书记，秩满归隐武夷山。 有《鸡肋集》，《全宋词》辑其词六首。"
  },
  "tags": []
}