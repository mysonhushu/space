{
  "id": 68612,
  "star": 1,
  "name": "湘月",
  "dynasty": "宋代",
  "content": "莲幽竹邃，旧池亭几处，多爱君子。醉玉吹香还认取，忙里得闲标致。心逐云帆，情随烟笛，高会知谁继。宵筵会启，蓦然身外浮世。 <br> 因见杜牧疏狂，前绿梦里，谩蹙双眉翠。香满屏山春满几，炉拥麝焦禽睡。月落梅空，霜浓窗掩，两耳风起。艳歌终散，输他鹤帐寐。",
  "poet": {
    "id": 1719,
    "star": 0,
    "name": "董嗣杲",
    "desc": "董嗣杲，字明德，号静传，杭州（今属浙江）人。理宗景定中榷茶九江富池。度宗咸淳末知武康县。宋亡，入山为道士，字无益。嗣杲工诗，吐爵新颖。"
  },
  "tags": []
}