{
  "id": 24092,
  "star": 3,
  "name": "夷陵郡内叙别",
  "dynasty": "唐代",
  "content": "礼娶嗣明德，同牢夙所钦。况蒙生死契，岂顾蓬蒿心。 <br> 雁币任野薄，恩爱缘义深。同声若鼓瑟，合韵似鸣琴。 <br> 将迓空未立，就赘意难任。皎月托言誓，沧波信浮沉。 <br> 荆台理晨辙，巫渚疑宵襟。悯悯百虑起，回回万恨深。 <br> 候更促徒侣，先晓彻夜禽。灯彩凝寒风，蝉思噪密林。 <br> 留念同心带，赠远芙蓉簪。抚怀极投漆，感物重黄金。 <br> 分鸾岂遐阻，别剑念相寻。倘甘蓬户贱，愿俟故山岑。",
  "poet": {
    "id": 2068,
    "star": 0,
    "name": "杨衡",
    "desc": "[唐]（约公元七六六年前后在世）字仲师，吴兴人。生卒年均不详，约唐代宗大历初年前后在世。天宝间，避地至江西，与符载、李群、李渤（全唐诗作符载、崔群、宋济。此从唐才子传）等同隐庐山，结草堂于五老峰下，号“山中四友”。日以琴酒相娱。衡工吟咏，尝吟罢自赏其作，抵掌大笑，长谣曰：“一一鹤声飞上天”。盖自谓其声韵响彻如此。有人盗其文登第，衡因诣阙，亦登第，见其人，盛怒曰：“一一鹤声飞上天，在否？其人答曰：“此句知兄最惜，不敢偷”。衡乃笑曰：“若是，犹可恕也”。官至大理评事。衡著有诗集一卷，《唐才子传》传于世。"
  },
  "tags": []
}