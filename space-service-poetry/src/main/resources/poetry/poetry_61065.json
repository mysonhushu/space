{
  "id": 61065,
  "star": 1,
  "name": "木兰花慢（赵叟生日）",
  "dynasty": "宋代",
  "content": "郡人元未识，新太守、定何如。待说向诸贤，西桥人物，个个清＿。相将下车许久，但凝香之乐一些无。残漏几筹视事，浓油一盏观书。 <br> 旁人徒见两轮朱。玉色未尝腴。有无穷阴骘，三农衣食，万衲钟鱼。尔侬迎新送旧，似君侯、清约更谁欤。欲举一杯寿酒，却愁破费兵厨。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}