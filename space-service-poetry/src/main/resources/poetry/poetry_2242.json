{
  "id": 2242,
  "star": 1,
  "name": "伤始平李少府正己",
  "dynasty": "唐代",
  "content": "劳息本相循，悲欢理自均。谁能免玄夜，惜尔正青春。 <br> 迈德惟家宝，生才谅国珍。高文缀翡翠，茂学掩麒麟。 <br> 述作纷无已，言谈妙入神。断肠虽累月，分手未盈旬。 <br> 辅嗣俄长往，颜生即短辰。声华满昭代，形影委穷尘。 <br> 禅草回中使，生刍引吊宾。同游秘府日，方驾直城闉。 <br> 并拜黄图右，分曹清渭滨。风期嵇吕好，存殁范张亲。 <br> 虚座怜王述，遗篇恸景纯。精灵与毫翰，千祀寿何人。",
  "poet": {
    "id": 1638,
    "star": 0,
    "name": "褚亮",
    "image": "http://img.gushiwen.org/authorImg/zhuliang.jpg",
    "desc": "褚亮，字希明，杭州钱塘人，祖籍河南阳翟（今河南禹州），唐初十八学士之一。曾祖湮，梁御史中丞；祖蒙，太子中舍人；父玠，陈秘书监，并着名前史。业中，授太常博士。大业十三年（617年），金城校尉薛举称王，任褚亮为黄门侍郎。大业十四年，秦王李世民灭薛举之子薛仁杲，以褚亮为铠曹参军。贞观元年（627年），与杜如晦等十八人授弘文馆学士，被封为封阳翟县男，褚亮支持唐太宗拓疆政策，命子褚遂良从军，出兵突厥。累迁至通直散骑常侍，十六年，进爵为阳翟县侯。后致仕归家。贞观二十一年（647年）卒，年八十八。谥号曰康，赠太常卿，陪葬昭陵。"
  },
  "tags": []
}