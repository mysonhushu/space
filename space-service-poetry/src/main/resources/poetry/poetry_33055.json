{
  "id": 33055,
  "star": 1,
  "name": "题汧湖二首",
  "dynasty": "唐代",
  "content": "偶得湖中趣，都忘陇坻愁。边声风下雁，楚思浪移舟。 <br> 静极亭连寺，凉多岛近楼。吟游终不厌，还似曲江头。 <br> 陇首时无事，湖边日纵吟。游鱼来复去，浴鸟出还沉。 <br> 蜃气藏孤屿，波光到远林。无人见垂钓，暗起洞庭心。",
  "poet": {
    "id": 1849,
    "star": 0,
    "name": "许棠",
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。"
  },
  "tags": []
}