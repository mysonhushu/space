{
  "id": 38961,
  "star": 1,
  "name": "奉和翁文尧员外文秀、光贤、昼锦之什",
  "dynasty": "唐代",
  "content": "乡名里号一朝新，乃觉台恩重万钧。建水闽山无故事， <br> 长卿严助是前身。清泉引入旁添润，嘉树移来别带春。 <br> 莫凭栏干剩留驻，内庭虚位待才臣。 <br> 虽言闽越系生贤，谁是还家宠自天。山简槐兼诸郡命， <br> 郑玄惭秉六经权。鸟行去没孤烟树，渔唱还从碧岛川。 <br> 休说迟回未能去，夜来新梦禁中泉。 <br> 君王面赐紫还乡，金紫中推是甲裳。华构便将垂美号， <br> 故山重更发清光。水澄此日兰宫镜，树忆当年柏署霜。 <br> 珍重朱栏兼翠拱，来来皆自读书堂。",
  "poet": {
    "id": 2328,
    "star": 0,
    "name": "黄滔",
    "image": "http://img.gushiwen.org/authorImg/huangtao.jpg",
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。"
  },
  "tags": []
}