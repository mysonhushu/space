{
  "id": 43259,
  "star": 1,
  "name": "送杜司马再游蜀中",
  "dynasty": "唐代",
  "content": "为客应非愿，愁成欲别时。还游蜀国去，不惜杜陵期。 <br> 剑水啼猿在，关林转栈迟。日光低峡口，雨势出蛾眉。 <br> 山迥逢残角，云开识远夷。勿令双鬓发，并向锦城衰。",
  "poet": {
    "id": 2427,
    "star": 0,
    "name": "无可",
    "desc": "无可，唐代诗僧，俗姓贾，范阳（今河北涿州）人，贾岛从弟。少年时出家为僧，尝与贾岛同居青龙寺，后云游越州、湖湘、庐山等地。大和年间，为白阁寺僧。与姚合过往甚密，酬唱至多。又与张籍、马戴等人友善。无可攻诗，多五言，与贾岛、周贺齐名。亦以能书名，效柳公权体。"
  },
  "tags": []
}