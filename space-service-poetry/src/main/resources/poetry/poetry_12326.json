{
  "id": 12326,
  "star": 1,
  "name": "送王侍御赴江西兼寄李袁州",
  "dynasty": "唐代",
  "content": "中朝理章服，南国随旌旆。腊酒湘城隅，春衣楚江外。 <br> 垂帘白角簟，下箸鲈鱼鲙。雄笔佐名公，虚舟应时辈。 <br> 按俗承流几路清，平明山霭春江云。湓城诗赠鱼司马， <br> 汝水人逢王右军。绿蘋白芷遥相引，孤兴幽寻知不近。 <br> 井上铜人行见无，湖中石燕飞应尽。礼门前直事仙郎， <br> 腰垂青绶领咸阳。花间五马迎君日，雨霁烟开玉女冈。",
  "poet": {
    "id": 473,
    "star": 0,
    "name": "韩翃",
    "image": "http://img.gushiwen.org/authorImg/hanli.jpg",
    "desc": "韩翃，唐代诗人。字君平，南阳（今河南南阳）人。是“大历十才子”之一。天宝13年（754）考中进士，宝应年间在淄青节度使侯希逸幕府中任从事，后随侯希逸回朝，闲居长安十年。建中年间，因作《寒食》诗被唐德宗所赏识，因而被提拔为中书舍人。韩翃诗笔法轻巧，写景别致，在当时传诵很广。"
  },
  "tags": []
}