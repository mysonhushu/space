{
  "id": 67604,
  "star": 1,
  "name": "喜迁莺",
  "dynasty": "宋代",
  "content": "梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。 <br> 犹羡瓜期近，课春九重，优陟公卿选。列鼎鸣钟，乘轩袭冕，直把功名占断。好是宾僚会宴，争捧觥觞频劝。重重愿，与青青松柏，岁寒难变。",
  "poet": {
    "id": 0,
    "star": 0,
    "name": "曹宰"
  },
  "tags": []
}