{
  "id": 68634,
  "star": 2,
  "name": "百字令",
  "dynasty": "宋代",
  "content": "半堤花雨。对芳辰消遣，无奈情绪。春色尚堪描画在，万紫千红尘土。鹃促归期，莺收佞舌，燕作留人语。绕栏红药，韵华留此孤主。 <br> 真个恨杀东风，几番过了，不似今番苦。乐事赏心磨灭尽，忽见飞书传羽。湖水湖烟，峰南峰北，总是堪伤处。新塘杨柳，小腰犹自歌舞。",
  "poet": {
    "id": 0,
    "star": 0,
    "name": "褚生"
  },
  "tags": []
}