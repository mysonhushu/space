{
  "id": 39284,
  "star": 4,
  "name": "蝴蝶二首",
  "dynasty": "唐代",
  "content": "缥缈青虫脱壳微，不堪烟重雨霏霏。一枝秾艳留教住， <br> 几处春风借与飞。防患每忧鸡雀口，怜香偏绕绮罗衣。 <br> 无情岂解关魂梦，莫信庄周说是非。 <br> 拂绿穿红丽日长，一生心事住春光。最嫌神女来行雨， <br> 爱伴西施去采香。风定只应攒蕊粉，夜寒长是宿花房。 <br> 鸣蝉性分殊迂阔，空解三秋噪夕阳。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}