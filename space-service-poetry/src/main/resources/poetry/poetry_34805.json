{
  "id": 34805,
  "star": 1,
  "name": "寄卫别驾",
  "dynasty": "唐代",
  "content": "晓屐归来岳寺深，尝思道侣会东林。昏沈天竺看经眼， <br> 萧索净名老病心。云盖数重横陇首，苔花千点遍松阴。 <br> 知君超达悟空旨，三径闲行抱素琴。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}