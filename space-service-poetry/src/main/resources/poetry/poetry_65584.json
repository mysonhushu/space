{
  "id": 65584,
  "star": 1,
  "name": "玉蝴蝶（和维扬晁侍郎寄伯强）",
  "dynasty": "宋代",
  "content": "忆昨苕溪，惯弄五亭月笛，四水烟蓑。何事毗檀门外，马驻长坡。野花中、乱红杳霭，小桥外、叠翠嵯峨。且颜酡。但存信齐词长袖，舞倒婆娑。云何。主盟惠政，春行五马，月皎千波。赢得宾僚，听隔墙、无事高歌。帐烟寒、瑞麟影坠，帘雾细、宝鸭香多。试蹉跎。一枰落日，又送樵柯。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}