{
  "id": 68141,
  "star": 1,
  "name": "满江红（寿邓法，六月八日生）",
  "dynasty": "宋代",
  "content": "仙苑蟠桃，恰则是、而今初熟。王母遣、飞琼捧献，绛金红玉。笑把九霞鸾凤斝，满斟七宝蒲萄醁。为长庚、此日自天来，殷勤祝。 <br> 仙子唱，长生曲。仙客献，长生箓。活千人邓禹，阴功俱足。五鹗即齐公府剡，万羊自有中书禄。更从头、安享八千年，人间福。",
  "poet": {
    "id": 1585,
    "star": 0,
    "name": "姚勉",
    "image": "http://img.gushiwen.org/authorImg/yaomian.jpg",
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。"
  },
  "tags": []
}