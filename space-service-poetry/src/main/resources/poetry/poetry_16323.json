{
  "id": 16323,
  "star": 1,
  "name": "同清江师月夜听坚正二上人为怀州转法华经歌",
  "dynasty": "唐代",
  "content": "若耶谿畔云门僧，夜闲燕坐听真乘。莲花秘偈药草喻， <br> 二师身住口不住。凿井求泉会到源，闭门避火终迷路。 <br> 前心后心皆此心，梵音妙音柔软音。清泠霜磬有时动， <br> 寂历空堂宜夜深。向来不寐何所事，一念才生百虑息。 <br> 风翻乱叶林有声，雪映闲庭月无色。玄关密迹难可思， <br> 醒人悟兮醉人疑。衣中系宝觉者谁，临川内史字得之。",
  "poet": {
    "id": 2301,
    "star": 0,
    "name": "朱湾",
    "desc": "朱湾（约公元七六六年前后在世）字巨川，号沧洲子，西蜀人。生卒年均不详，约唐代宗大历初前后在世，唐代宗大历年间进士。性浪漫，好琴酒，放纵山水，不应徵辟。工诗，善于咏物。李勉镇永平，嘉其风操，厚币邀至，署为府中从事。日相谈讌，分逾骨肉。久之，尝谒湖州崔使君，不得志，以书作别，尽吐牢骚。遂归会稽山阴别业。湾著有诗集四卷，《新唐书艺文志》传于世。"
  },
  "tags": []
}