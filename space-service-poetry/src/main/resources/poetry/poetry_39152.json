{
  "id": 39152,
  "star": 1,
  "name": "寓题述怀",
  "dynasty": "唐代",
  "content": "大道真风早晚还，妖讹成俗污乾坤。宣尼既没苏张起， <br> 凤鸟不来鸡雀喧。刍少可能供骥子，草多谁复访兰荪。 <br> 尧廷忘却征元凯，天阙重关十二门。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}