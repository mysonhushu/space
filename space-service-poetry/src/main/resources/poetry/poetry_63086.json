{
  "id": 63086,
  "star": 1,
  "name": "水调歌头（寿洪云岩）",
  "dynasty": "宋代",
  "content": "表海归来后，眠食喜清安。身轻于鹄，上下山北与山南。何必交梨火枣，自是霜筠雪柏，岁晚越坚完。摩诘本无病，微笑指薄团。 <br> 天有意，留一老，殿诸贤。平生出处何似，试把二苏看。惟有黄门最贵，况是庞眉寿□，九秩阅人间。持此为公寿，即是寿元元。",
  "poet": {
    "id": 0,
    "star": 0,
    "name": "牟巘"
  },
  "tags": []
}