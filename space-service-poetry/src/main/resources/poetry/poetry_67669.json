{
  "id": 67669,
  "star": 1,
  "name": "新荷叶（金陵府会鼓子词）",
  "dynasty": "宋代",
  "content": "柳幄飞绵，风池暖泛新萍。燕垒泥香，玉麟堂外春深。晴云丽日，花浓处、蜂蝶纷纷。偿春一醉，管弦声里欢声。 <br> 况是清时，锦衣重到台城。故国江山，向人依旧多情。趁闲行乐，休辜负、冶叶繁英。彤庭归觐，恁时难驻前旌。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}