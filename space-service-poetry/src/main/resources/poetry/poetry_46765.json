{
  "id": 46765,
  "star": 1,
  "name": "曲龙山歌",
  "dynasty": "唐代",
  "content": "曲龙丈人冠藕花，其颜色映光明砂。玉绳金枝有通籍， <br> 五岳三山如一家。遥指丛霄沓灵岛，岛中晔晔无凡草。 <br> 九仙傲倪折五芝，翠凤白麟回异道。石台石镜月长明， <br> 石洞石桥连上清。人间妻子见不识，拍云挥手升天行。 <br> 摩天截汉何潇洒，四石五云更上下。下方小兆更拜焉， <br> 愿得骑云作车马。 <br> 子欲居九夷，乘桴浮于海。圣人之意有所在， <br> 曲龙何在在海中。石室玉堂窅玲珑，其下琛怪之所产， <br> 其上灵栖复无限。无风浪顶高屋脊，有风天晴翻海眼。 <br> 愿逐刚风骑吏旋，起居按摩参寥天。凤凰颊骨流珠佩， <br> 孔雀尾毛张翠盖。下看人界等虫沙，夜宿层城阿母家。",
  "poet": {
    "id": 49,
    "star": 0,
    "name": "顾况",
    "image": "http://img.gushiwen.org/authorImg/gukuang.jpg",
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。"
  },
  "tags": []
}