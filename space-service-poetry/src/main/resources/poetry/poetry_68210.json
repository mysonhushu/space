{
  "id": 68210,
  "star": 1,
  "name": "永遇乐",
  "dynasty": "宋代",
  "content": "一雁斜阳，乱蛩衰草，天净秋远。独立西风，星星鬓影，疑被蕖霜染。蹇修何处，秋深湘水，隐约数峰青浅。想而今，亭亭皓月，共谁倚阑凄惋。 <br> 瑶箱翠袭，玉奁芸剪，暗里泪花偷溅。一日思量，十年瘦削，春色回眸减。雕鸾好在，文箫重许，罍酒试香庭苑。正销魂，余霞散碧，暮鸦数点。",
  "poet": {
    "id": 0,
    "star": 0,
    "name": "奚岊"
  },
  "tags": []
}