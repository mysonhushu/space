{
  "id": 68324,
  "star": 7,
  "name": "桂枝香",
  "dynasty": "宋代",
  "content": "西凤满目。渐院落悄清，愁近银烛。多少虫书堕翠，又随波縠。姮娥半露扶疏影，向虚檐、似知幽独。浦鸿声断，枝乌漏永，芳梦难续。 <br> 记旧日、离亭细嘱。早归趁香边，频泛酝酝。谁遣而今，对景黛娥双蹙。玉鞭但共秋光远，漫空怜、如许金粟。露零襟冷，萧萧更兼，数竿修竹。",
  "poet": {
    "id": 0,
    "star": 0,
    "name": "施翠岩"
  },
  "tags": []
}