{
  "id": 18040,
  "star": 1,
  "name": "古意",
  "dynasty": "唐代",
  "content": "十三学绣罗衣裳，自怜红袖闻馨香。人言此是嫁时服， <br> 含笑不刺双鸳鸯。郎年十九髭未生，拜官天下闻郎名。 <br> 车马骈阗贺门馆，自然不失为公卿。是时妾家犹未贫， <br> 兄弟出入双车轮。繁华全盛两相敌，与郎年少为婚姻。 <br> 郎家居近御沟水，豪门客尽蹑珠履。雕盘酒器常不干， <br> 晓入中厨妾先起。姑嫜严肃有规矩，小姑娇憨意难取。 <br> 朝参暮拜白玉堂，绣衣著尽黄金缕。妾貌渐衰郎渐薄， <br> 时时强笑意索寞。知郎本来无岁寒，几回掩泪看花落。 <br> 妾年四十丝满头，郎年五十封公侯。男儿全盛日忘旧， <br> 银床羽帐空飕飗.庭花红遍蝴蝶飞，看郎佩玉下朝时。 <br> 归来略略不相顾，却令侍婢生光辉。郎恨妇人易衰老， <br> 妾亦恨深不忍道。看郎强健能几时，年过六十还枯槁。",
  "poet": {
    "id": 160,
    "star": 0,
    "name": "陈羽",
    "desc": "[唐]（约公元八O六年前后在世）字不详，江东人。生卒年均不详，约唐宪宗元和初前后在世。工诗，与上人灵一交游，唱答颇多。贞元八年，（公元七九二年）二人登进士第；而他与韩愈、王涯等共为龙虎榜。后仕历东宫卫佐。《全唐诗》之三百四十八一卷传世。"
  },
  "tags": []
}