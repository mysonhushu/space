{
  "id": 68946,
  "star": 1,
  "name": "水调歌头",
  "dynasty": "宋代",
  "content": "绾纤钓台下，敛衽谒严陵。石矶封藓，一笑挟策独先登。山献修蛾几抹，江绕青罗千顷，今古富春声。行有二三子，心迹喜双清。吊羊裘，追往躅，尚仪型。丹青洒落三反，谁动紫垣星。重袖调元大手，归傲纶巾一线，志不在寒鲸。千载仰风节，鸿鹄自冥冥。",
  "poet": {
    "id": 0,
    "star": 0,
    "name": "黄子功"
  },
  "tags": []
}