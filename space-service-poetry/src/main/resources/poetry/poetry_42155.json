{
  "id": 42155,
  "star": 1,
  "name": "方响歌",
  "dynasty": "唐代",
  "content": "乐中何乐偏堪赏，无过夜深听方响。缓击急击曲未终， <br> 暴雨飘飘生坐上。铿铿铛铛寒重重，盘涡蹙派鸣蛟龙。 <br> 高楼漏滴金壶水，碎电打著山寺钟。又似公卿入朝去， <br> 环珮鸣玉长街路。忽然碎打入破声，石崇推倒珊瑚树。 <br> 长短参差十六片，敲击宫商无不遍。此乐不教外人闻， <br> 寻常只向堂前宴。",
  "poet": {
    "id": 895,
    "star": 0,
    "name": "牛殳",
    "desc": "约为中唐以后人。善作长篇歌行。《全唐诗》存诗2首，皆出《文苑英华》卷三三四。"
  },
  "tags": []
}