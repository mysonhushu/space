{
  "id": 13111,
  "star": 1,
  "name": "冬夜宴萧十丈因饯殷郭二子西上",
  "dynasty": "唐代",
  "content": "有琴斯鸣，于宰之庭。君子莅止，其心孔平。政既告成， <br> 德以永贞。鸣琴有衎，于颍之畔。彼之才髦，其年未冠。 <br> 闻诗闻礼，斐兮璨璨。鸣琴其怡，于颍之湄。二子翰飞， <br> 言戾京师。有郁者桂，爰攀其枝。琴既鸣矣，宵既清矣。 <br> 烘煁有炜，酒醴惟旨。喟我寤叹，吁其别矣。",
  "poet": {
    "id": 2634,
    "star": 0,
    "name": "息夫牧",
    "desc": "息夫牧，萧颖士门人。出自《冬夜宴萧十丈因饯殷郭二子西上》"
  },
  "tags": []
}