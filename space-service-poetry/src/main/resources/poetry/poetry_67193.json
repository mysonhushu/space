{
  "id": 67193,
  "star": 1,
  "name": "沁园春（挽徐元杰）",
  "dynasty": "宋代",
  "content": "三学上书，冤乎天哉，哲人已萎。自纲常一疏，为时太息，典刑诸老，尽力扶持。方哭南床，继伤右拨，死到先生事可知。伤心处，笑寒梅冷落，血泪淋漓。 <br> 人心公论难欺。愿君父、明明悟此机。昔范阳，祸成新室，说著当年人噬脐。君知否，但皇天祚宋，此事无之。",
  "poet": {
    "id": 0,
    "star": 0,
    "name": "国学生"
  },
  "tags": []
}