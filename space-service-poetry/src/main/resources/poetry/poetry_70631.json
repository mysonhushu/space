{
  "id": 70631,
  "star": 1,
  "name": "【商调】梧叶儿　庐山寺",
  "dynasty": "元代",
  "content": "瀑布倒银汉，诸山捧墨池，九江郡一盘棋。金额元章字，白莲陶令囗，珠玉<br>谪仙题，信天下庐山第一。　蒋山寺<br>　　宝地华严藏，金陵古道场，传栋宇自齐梁。杨柳千严露，莲花一界香，芦苇<br>万林霜，无日不达摩过江。　金山寺<br>　　江底龙宫近，山高宝殿高，僧老跨金鳌。问今古团圆月，朝夕喜怒涛，兴废<br>往来潮，何处也扬州玉箫！　焦山寺<br>　　海窟常闻磬，风波不得僧，江月夜传灯。禅性水朝朝净，佛头山日日青，人<br>立在吸江亭，看不足夕阳画屏。　甘露寺<br>　　风雨西津渡，江山北固楼，先得海门秋。手掌里金山寺，脚跟下铁瓮州，翻<br>滚滚水东流，一线系三江夏口。　惠山寺<br>　　梅竹歧通县，伽蓝屋傍崖，泉水篆闲阶。印月曹溪派，松风雪浪斋，童子扫<br>莓苔，怕七碗卢仝到来。　鹤林寺<br>　　石泉细，竹院深，千古记九皋禽。酌壶酒携藜仗，焚炉香拂操琴，人白发乐<br>山林，谁更有长安那心！　灵岩寺<br>　　丹青寺，水墨图，看麋鹿走姑苏。南通越，北望吴，洞庭湖，龙也问山僧借<br>雨。　天平寺<br>　　金色三千界，瑶台十二重，楼阁半天中。西子送吴王去，残花逐落日红，若<br>当日在玄宗，游什么娥月宫！　虎丘寺<br>　　塔影佛留影，山形虎踞威，云锦树高低。幽鸟鸣僧舍，寒藤琐剑池。游客看<br>山回，花上雨菩提净水。　灵隐寺<br>　　九里青松路，千家碧玉泉，佛国绮罗边。洞口山如甸，湖中水似天，空缆打<br>鱼船，一个个呆亻章看猿。　茅山观<br>　　烟霞地，锦绣川，人不见月常圆。炉炼灵丹药，山围小洞天，是大罗仙，别<br>觅甚蓬莱阆苑！　天台洞<br>　　玄圃山前道，红云岛外村，一壶景四时春。夕有猿敲户，朝无客扣门，见几<br>个捕鱼人，犹自向山中避秦。<br>　　长亭畔，小酌间，和泪唱阳关。人又去，酒又阑，跨雕鞍。好教人千难万难。<br>人南去，雁北来，无一人不伤怀。香肌瘦，潘鬓改，好难睚，旅馆内愁山闷海。<br>秋来到，渐渐凉，寒雁儿往南翔。梧桐树，叶又黄，好凄凉。绣被儿空闲了半张。<br>　　腰肢瘦，眉黛愁，销减了旧风流。嫌人问，对镜羞，睡来休，敢是些相思证<br>候。<br>　　秋天净，江月开，悄悄诉情怀。休等待，双秀才，快摇开，怕酒醒冯魁觉来。<br>　　青铜镜，不敢磨，磨着后照人多。一尺水，一丈波，信人唆，那一个心肠似<br>我！<br>　　灯相照，谩懊恼，掩泪眼鲛绡。初更罢，二鼓交，好心焦。几声儿长吁到<br>晓。",
  "poet": {
    "id": 0,
    "star": 0,
    "name": "未知作者"
  },
  "tags": []
}