{
  "id": 64979,
  "star": 1,
  "name": "水调歌头",
  "dynasty": "宋代",
  "content": "吾乡陆永仲，博学高才。自其少时，有声场屋，今栖自鹿洞下，绝荤酒，屏世事，自放尘埃之外。行将六十，而有婴儿之色，非得道者能如是乎。 <br> 凤舞龙蟠处，玉室与金堂。平生想望真镜，依约在何方。谁信许君丹灶，便与吴君遗剑，只在洞天傍。若要安心地，便是远名场。 <br> 几年来，开林麓，建山房。安眠饱馆清坐、无事可思量。洗尽人间忧患，看尽仙家风月，和气满清扬。一笑尘埃外，云水远相忘。",
  "poet": {
    "id": 0,
    "star": 0,
    "name": "关注"
  },
  "tags": []
}