{
  "id": 66161,
  "star": 1,
  "name": "念奴娇",
  "dynasty": "宋代",
  "content": "光风转蕙，泛崇兰、漠漠满城飞絮。金谷楼危山共远，几点亭亭烟树。枝上残花，胭脂满地，乱落如红雨。青春将暮，玉箫声在何处。 <br> 无端天与娉婷，帘钩鹦鹉，梦断闻残语。玉骨瘦来无一把，手挹罗衣看取。江北江南，灵均去后，谁采蘋花与。香销云散，断魂分付潮去。",
  "poet": {
    "id": 2077,
    "star": 0,
    "name": "郭世模",
    "desc": "郭世模，字从范。与张孝祥交游，宋朝高宗绍兴二十九年（一一五九），曾与张孝祥同时被劾（ 《建炎以来系年要录》 卷一八三）。三十一年卒（《全宋词》 ）。"
  },
  "tags": []
}