{
  "id": 66236,
  "star": 1,
  "name": "水调歌头（柳州北湖）",
  "dynasty": "宋代",
  "content": "澄彻北湖水，圆镜莹青铜。客槎星汉天上，隐隐暗朝通。六月浮云落日，十顷增冰积雪，胜绝与谁同。罗袜步新月，翠袖倚凉风。 <br> 子韩子，叫虞帝，傲祝融。御风凌雾来去，邂逅此从容。欲问骑驎何处，试举叉鱼故事，惊起碧潭龙。乞我飞霞佩，从子广寒宫。",
  "poet": {
    "id": 1793,
    "star": 0,
    "name": "吴镒",
    "desc": "[约公元一一七四年前后在世]字仲权临川人，吴曾从弟。生卒年均不详，约宋孝宗淳熙初前后在世。隆兴（公元一一六四年左右）进士。知义章县及武冈军，均有惠政。累官司封郎中，极言罢归。镒著有云岩集。又工词，有敬斋词一卷，《文献通考》传于世。"
  },
  "tags": []
}