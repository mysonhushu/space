{
  "id": 59129,
  "star": 1,
  "name": "满江红（同襄阳帅泛湖）",
  "dynasty": "宋代",
  "content": "猎猎风蒲，画船转、碧湾沙浦。都不是、蓼汀桃岸，橘洲梅渚。指点山公骑马地，经是羊祜登山处。悄一如、人在水晶宫，销烦暑。 <br> 薰风动，帘旌举。秦筝奏，凌波舞。拚冰壶沈醉，晚凉归去。侵岸一篙杨柳浪，过云几点荷花雨。倚楼人、十里凭阑干，神仙侣。",
  "poet": {
    "id": 52,
    "star": 0,
    "name": "刘过",
    "image": "http://img.gushiwen.org/authorImg/liuguo.jpg",
    "desc": "刘过（1154～1206）南宋文学家，字改之，号龙洲道人。吉州太和（今江西泰和县）人，长于庐陵（今江西吉安），去世于江苏昆山，今其墓尚在。四次应举不中，流落江湖间，布衣终身。曾为陆游、辛弃疾所赏，亦与陈亮、岳珂友善。词风与辛弃疾相近，抒发抗金抱负狂逸俊致，与刘克庄、刘辰翁享有“辛派三刘”之誉，又与刘仙伦合称为“庐陵二布衣”。有《龙洲集》、《龙洲词》。"
  },
  "tags": []
}