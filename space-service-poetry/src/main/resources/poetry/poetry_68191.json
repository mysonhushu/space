{
  "id": 68191,
  "star": 1,
  "name": "瑞鹤仙",
  "dynasty": "宋代",
  "content": "暮霞红映沼。恨柳枝疏瘦，不禁风搅。投林数归鸟。更枯茎敲荻，糁红堆蓼。江寒浪小。雁来多、音书苦少。试看尽，水边红叶，不见有诗流到。 <br> 烦恼。凭阑人去，枕水亭空，路遥天杳。情深恨渺。无计诉与伊道。漏声催，门外霜清风细，月色今宵最好。怎割舍，美景良时，等闲睡了。",
  "poet": {
    "id": 0,
    "star": 0,
    "name": "徐理"
  },
  "tags": []
}