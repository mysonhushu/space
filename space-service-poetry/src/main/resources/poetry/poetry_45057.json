{
  "id": 45057,
  "star": 1,
  "name": "送泰禅师归南岳",
  "dynasty": "唐代",
  "content": "石龛闲锁白猿边，归去程途半在船。林簇晓霜离水寺， <br> 路穿新烧入山泉。已寻岚壁临空尽，却看星辰向地悬。 <br> 有兴寄题红叶上，不妨收拾别为编。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}