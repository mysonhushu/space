{
  "id": 69817,
  "star": 2,
  "name": "【中吕】普天乐_酒谪仙强，",
  "dynasty": "元代",
  "content": "酒<br>谪仙强，刘伶缪。笑豪来鲸吸，有甚风流？聊复尔，无何有。酝酿潮红春风透，兴来时付与觥筹。频频到口，轻轻咂啖，少过咽喉。<br>色<br>百年身，千年债。叹愚夫痴绝，云雨阳台。人易老，心犹在。独倚阑干春风外，算人间少甚花开。春光过也，风僝雨僽，一叶秋来。<br>财<br>一瓢贫，千种富，是天生分定，何必枉图？锦步障，黄金坞。狗苟蝇营贪不足，为妻儿口体区区。君家饱暖，他人冻馁，于汝安乎？<br>气<br>少年时，风云志。记篇诗杯酒，颠倒群儿。吾善养，今方是。唾面来时休教拭，看英雄自古如痴。前程万里，饶人一步，却是便宜。<br>柳丝柔，莎茵细。数枝红杏，闹出墙围。院宇深，秋千系。好雨初晴东郊媚，看儿孙月下扶犁。黄尘意外，青山眼里，归去来兮。<br>昼偏长，人贪睡。新蝉高树，乳燕低飞。荷荡中，湖光内。款棹兰舟闲游戏，任无情日月东西。钓头锦鲤，杯中美酝，归去来兮。<br>翠荷残，苍梧坠。千山应瘦，万木皆稀。蜗角名，蝇头利。输与渊明陶陶醉，尽黄菊围绕东篱。良田数顷，黄牛二只，归去来兮。<br>朔风寒，彤去密。雪花飞处，落尽江梅。快意杯，蒙头被。一枕无何安然睡，叹邙山坏墓折碑。狐狼满眼，英雄袖手，归去来兮。<br>日迟迟，江山丽。秋千影里，手握肩依。闹管弦，纷罗绮。我爱青山共流水，游一和困在苔矶。落花啼鸟，一般春意，归去来兮。<br>晚天凉，薰风细。浮云黯淡，远水茫微。江水清，遥山碧。喜驾孤舟潇湘内，伴纶竿箬笠蓑衣。垂杨树底，芦花影里，归去来兮。<br>淡烟迷，遥山翠。秋天雁唳，夜月猿啼。小径幽，茅檐僻。秋色南山独相对，傲西风菊绽东篱。疏林鸟栖，残霞散绮，归去来兮。<br>暮霞收，彤云密。朔风凛冽，瑞雪纷飞。酒力微，茶烟湿。暖炕明窗绵绸被，尽前村开彻江梅。日高未起，黑甜睡足，归去来兮。<br>叹光阴，如流水。区区终日，枉用心机。辞是非，绝名利。笔砚诗书为活计，乐虀盐稚子山妻。茅舍数间，田园二顷，归去来兮。<br>仗权豪，施威势。倚强压弱，乱作胡为。我劝你，休窒闲。此等痴愚儿曹辈，利名场多少便宜。寻饥得饥，凭实得实，归去来兮。<br>生乐涯，抛活计。麻绦草履，淡饭黄虀。遇酒歌，逢场戏。落落魄魄无萦系，那里管闲是闲非。游山玩水，埋名隐迹，归去来兮。",
  "poet": {
    "id": 2052,
    "star": 0,
    "name": "滕斌",
    "image": "http://img.gushiwen.org/authorImg/tengbin.jpg",
    "desc": "滕斌，一作滕宾，字玉霄。黄冈(今属湖北省)人。主要活动于元武宗至大至英宗至治年间(一三○八-- 一三二三)。 至大年间任翰休学士，出为江西儒学提举，后弃家入天台为道士。"
  },
  "tags": []
}