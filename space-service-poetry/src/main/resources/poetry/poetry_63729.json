{
  "id": 63729,
  "star": 1,
  "name": "长相思（客中景定壬戌秋）",
  "dynasty": "宋代",
  "content": "雾隔平林，风欺败褐，十分秋满黄华。荒庭人静，声惨寒蛩，惊回羁思如麻。庾信多愁，有中宵清梦，迢递还家。楚水绕天涯。黯销魂、几度栖鸦。 <br> 对绿橘黄橙，故园在念，怅望归路犹赊。此情吟不尽，被西风、吹入胡笳。目极黄云，飞渡处、临流自嗟。又斜阳，征鸿影断，夜来空信灯花。",
  "poet": {
    "id": 2903,
    "star": 0,
    "name": "刘埙",
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。"
  },
  "tags": []
}