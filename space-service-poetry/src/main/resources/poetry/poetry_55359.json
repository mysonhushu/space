{
  "id": 55359,
  "star": 1,
  "name": "芰荷香（席上用韵送程德远罢金溪）",
  "dynasty": "宋代",
  "content": "燕初归。正春阴暗淡，客意凄迷。玉觞无味，晚花雨退凝脂。多情细柳，对沈腰、浑不胜垂。别袖忍见离披。江南陌上，强半红飞。 <br> 乐事从今一梦散，纵锦囊空在，金碗谁挥。舞裙歌扇，故应闲琐幽闺。练江诗就，算檥舟、宁不相思。肠断莫诉离杯。青云路稳，白首心期。",
  "poet": {
    "id": 650,
    "star": 0,
    "name": "赵彦端",
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。"
  },
  "tags": []
}