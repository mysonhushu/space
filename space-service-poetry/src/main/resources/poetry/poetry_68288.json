{
  "id": 68288,
  "star": 1,
  "name": "汉宫春",
  "dynasty": "宋代",
  "content": "霜皎千林，正石桥人静，春满横塘。寒花自开自落，晓色昏黄。明沙暗草，对东风，深锁闲堂。金漏短，江南路远，梦回云冷潇湘。 <br> 重到旧时花下，按玉笙歌彻，月正西廊。亭亭爱伊素影，粉薄新妆。经所瘦损，漫谁知、心事凄凉。休更听，城头画角，一声声断人肠。",
  "poet": {
    "id": 0,
    "star": 0,
    "name": "赵时奚"
  },
  "tags": []
}