{
  "id": 13112,
  "star": 2,
  "name": "蝉鸣一篇五章",
  "dynasty": "唐代",
  "content": "蝉其鸣矣，于彼疏桐。庇影容迹，何所不容。嘒嘒其长， <br> 永托于风。未见君子，我心忡忡。既见君子，乐且有融。 <br> 彼蝉鸣矣，于林之表。含风饮露，以乐吾道。有怀载迁， <br> 伊谁云保。未见君子，我心悄悄。既见君子，披豁予抱。 <br> 蝉鸣蝉鸣，幽畅乎而。肃肃尔庭，远近凉飔.言赴高柳， <br> 丛篁间之。思而不见，如渴如饥。亦既觏止，我心则夷。 <br> 蝉鸣伊何，时运未与。匪叹秋徂，怨斯路阻。愿言莫从， <br> 郁悒谁语。君子至止，慰我延伫。何斯违斯，倏尔遐举。 <br> 岁之秋深，蝉其夕吟。披衣轩除，萧萧风林。我友来斯， <br> 言告离衿。何以叙怀，临水鸣琴。何以赠言，委顺浮沉。",
  "poet": {
    "id": 0,
    "star": 0,
    "name": "宋华"
  },
  "tags": []
}