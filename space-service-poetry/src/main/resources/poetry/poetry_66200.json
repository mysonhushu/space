{
  "id": 66200,
  "star": 1,
  "name": "南歌子",
  "dynasty": "宋代",
  "content": "有同年傅景仁长短句，走笔次韵，既抵峤南，回首野处，后会之期未卜也。因锲石湘漓江上，以寓万里之思云。绍熙五年清明后二日。 <br> 影落三秋月，寒生六月霜。是谁幻出玉筼筜。乞与一枝和雪、钓漓湘。 <br> 劲切依琳馆，虚心陋草堂。笔端自有雌黄。疑是化龙蜚到、葛仙旁。",
  "poet": {
    "id": 0,
    "star": 0,
    "name": "朱颜"
  },
  "tags": []
}