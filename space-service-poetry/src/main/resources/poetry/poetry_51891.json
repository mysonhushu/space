{
  "id": 51891,
  "star": 1,
  "name": "水龙吟（游御河并过压沙寺作）",
  "dynasty": "宋代",
  "content": "魏台长乐坊西，画桥倒影烟堤远。东风与染，揉蓝春水，湾环清浅。浴鹭翘莎，戏鱼吹絮，落红漂卷。为游人盛踪，兰舟彩舫，飞轻棹、凌波面。 <br> 乐事年来乍见。趁旌旗、谷莺娇啭。追随况有，疏帘珠袖，浓香绀幰。萧寺高亭，茂林斜照，且留芳宴。看韶华烂向，尊前放手，作梨花晚。",
  "poet": {
    "id": 2873,
    "star": 0,
    "name": "王安中",
    "image": "http://img.gushiwen.org/authorImg/wanganzhong.jpg",
    "desc": "王安中(1075～1134) 北宋末、南宋初词人。字履道，号初寮。中山阳曲（今山西太原）人。年青时曾从师苏轼、晁说之。晁教以为学当谨初，故牓其室为初寮。哲宗元符三年(1100)进士。徽宗时历任翰林学士、尚书右丞。以谄事宦官梁师成、交结蔡攸获进，又附和宦官童贯、大臣王黼，赞成复燕山之议，出镇燕山府。后又任建雄军节度使、大名府尹兼北京留守司公事。靖康初，被贬送象州安置。高宗即位，又内徙道州，复任左中大夫，不久去世。"
  },
  "tags": []
}