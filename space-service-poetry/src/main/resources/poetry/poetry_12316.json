{
  "id": 12316,
  "star": 1,
  "name": "送李湜下第归卫州便游河北",
  "dynasty": "唐代",
  "content": "莫嗟太常屈，便入苏门啸。里在应未迟，勿作我身料。 <br> 轻云日下不成阴，出对流芳搅别心。万雉城东春水阔， <br> 千人乡北晚花深。旧竹青青常绕宅，到时疏旷应自适。 <br> 佳期纵得上宫游，旅食还为北邙客。路出司州胜景长， <br> 西山翠色带清漳。仙人矶近茱萸涧，铜雀台临野马冈。 <br> 屡道主人多爱士，何辞策马千馀里。高谭魏国访先生， <br> 修刺平原过内史。一举青云在早秋，恐君从此便淹留。 <br> 有钱莫向河间用，载笔须来阙下游。",
  "poet": {
    "id": 473,
    "star": 0,
    "name": "韩翃",
    "image": "http://img.gushiwen.org/authorImg/hanli.jpg",
    "desc": "韩翃，唐代诗人。字君平，南阳（今河南南阳）人。是“大历十才子”之一。天宝13年（754）考中进士，宝应年间在淄青节度使侯希逸幕府中任从事，后随侯希逸回朝，闲居长安十年。建中年间，因作《寒食》诗被唐德宗所赏识，因而被提拔为中书舍人。韩翃诗笔法轻巧，写景别致，在当时传诵很广。"
  },
  "tags": []
}