{
  "id": 46866,
  "star": 1,
  "name": "即目",
  "dynasty": "唐代",
  "content": "自笑腾腾者，非憨又不狂。何为跧似鼠，而复怯于獐。 <br> 落拓无生计，伶俜恋酒乡。冥搜得诗窟，偶战出文场。 <br> 爱雪愁冬尽，怀人觉夜长。石楼多爽气，柽案有馀香。 <br> 运去非关拙，时来不在忙。平生两闲暇，孤趣满沧浪。",
  "poet": {
    "id": 824,
    "star": 0,
    "name": "李郢",
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。"
  },
  "tags": []
}