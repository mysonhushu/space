{
  "id": 8880,
  "star": 1,
  "name": "答僴奴、重阳二甥（僴奴赵氏甥伉，重阳崔氏甥播）",
  "dynasty": "唐代",
  "content": "弃职曾守拙，玩幽遂忘喧。山涧依硗瘠，竹树荫清源。 <br> 贫居烟火湿，岁熟梨枣繁。风雨飘茅屋，蒿草没瓜园。 <br> 群属相欢悦，不觉过朝昏。有时看禾黍，落日上秋原。 <br> 饮酒任真性，挥笔肆狂言。一朝忝兰省，三载居远藩。 <br> 复与诸弟子，篇翰每相敦。西园休习射，南池对芳樽。 <br> 山药经雨碧，海榴凌霜翻。念尔不同此，怅然复一论。 <br> 重阳守故家，僴子旅湘沅。俱有缄中藻，恻恻动离魂。 <br> 不知何日见，衣上泪空存。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}