{
  "id": 55776,
  "star": 1,
  "name": "万年欢（丙午生日）",
  "dynasty": "宋代",
  "content": "老钝迂疏，尽世间乐事，不忄欠不觑。痴向韦编，根究卦爻来处。浑沌包中天地。谢东家、从头指示。便和那、八八机关，并将匙钥分付。 <br> 行年数、六十四。把一年一卦，恰好相拟。妙道生生，既济还存未济。身愿河图比似。每演九后，重从一始。待人间、甲子何其，剩书亥字为戏。",
  "poet": {
    "id": 2055,
    "star": 0,
    "name": "程大昌",
    "image": "http://img.gushiwen.org/authorImg/chengdachang.jpg",
    "desc": "程大昌(公元1123年─公元1195年)，字泰之，徽州休宁(今属安徽)人。南宋政治家、学者。高宗绍兴二十一年(公元1151年)进士。二十六年，除太平州教授。二十七年，召为大学正。三十年，迁秘书省正字。孝宗即位，擢著作佐郎，历国子司业兼权礼部侍郎、直学士院。"
  },
  "tags": []
}