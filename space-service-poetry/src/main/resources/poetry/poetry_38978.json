{
  "id": 38978,
  "star": 1,
  "name": "和王舍人、崔补阙题天王寺",
  "dynasty": "唐代",
  "content": "郭内青山寺，难论此崛奇。白云生院落，流水下城池。 <br> 石像雷霆启，江沙鼎鼐期。岳僧来坐夏，秦客会题诗。 <br> 冈转泉根滑，门升藓级危。紫微今日句，黄绢昔年碑。 <br> 歇鹤松低阁，鸣蛩径出篱。粉垣千堵束，金塔九层支。 <br> 啼鸟笙簧韵，开花锦绣姿。清斋奔井邑，玄发剃熊罴。 <br> 极浦征帆小，平芜落日迟。风篁清却暑，烟草绿无时。 <br> 信士三公作，灵踪四绝推。良游如不宿，明月拟何之。",
  "poet": {
    "id": 2328,
    "star": 0,
    "name": "黄滔",
    "image": "http://img.gushiwen.org/authorImg/huangtao.jpg",
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。"
  },
  "tags": []
}