{
  "id": 61001,
  "star": 1,
  "name": "水调歌头（和仓部弟寿词）",
  "dynasty": "宋代",
  "content": "岁晚太玄草，深悔赋长杨。向来户外之屦，已饱各飞扬。阁上青藜安在，院里金莲去矣，且爱短檠光。衰懒倦宾客，谁访老任棠。 <br> 叹时人，怜黠小，笑鲐黄。汝曹变灭臭腐，侬底愈芬香。苦羡阿龙则甚王导小字，学取幼安亦可，坐穴几藜床。零落雁行小，敢不举君觞。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}