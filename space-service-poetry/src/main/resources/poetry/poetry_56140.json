{
  "id": 56140,
  "star": 1,
  "name": "念奴娇（庚申生朝）",
  "dynasty": "宋代",
  "content": "宦途巘险，问急流勇退，几人闻早。自别修门今正是，一纪生朝还到。绿野风光，平泉草木，争似梅山好。园林如画，芰荷香泛芳沼。 <br> 早晚玉节来临，君恩踵至，金印应如斗。好是华堂开宴处，歌舞管弦声奏。海上蟠桃，山中仙杏，共劝长生酒。莫辞沈醉，年年此会依旧。",
  "poet": {
    "id": 226,
    "star": 0,
    "name": "姜特立",
    "desc": "姜特立[公元？年至一一九二年左右]，字邦杰，浙江丽水人。生年不详，卒于宋光宗绍熙中。以父恩补承信郎。淳熙中，（公元一一八一年左右）累迁福建兵马副都监；擒海贼姜大獠。赵汝愚荐于朝，召见，献诗百篇。除阁门舍人，充太子宫左右春坊。太子即位，除知阁门事。恃恩纵恣，遂夺职。帝颇念旧，复除浙东马步军副总管。宁宗时，官终庆远军节度使。特立工于诗，意境超旷。作有《梅山稿》六卷，续稿十五卷，《直斋书录解题》行于世。"
  },
  "tags": []
}