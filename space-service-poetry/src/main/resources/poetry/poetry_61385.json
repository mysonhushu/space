{
  "id": 61385,
  "star": 3,
  "name": "念奴娇",
  "dynasty": "宋代",
  "content": "三闾何在，把离骚细读，几番击节。蓠蕙椒兰纷江渚，较以艾萧终别。清浊同流，醉醒一梦，此恨谁能说。忠魂耿耿，只凭天辨优劣。 <br> 须信千古湘流，彩丝缠黍，端为英雄设。堪笑儿童浮昌＿，悲愤翻为嬉悦。三叹灵均，竟罹谗网，我独中情切。薰风窗户，榴花知为谁裂。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}