{
  "id": 55602,
  "star": 1,
  "name": "满庭芳（过黄州游雪堂次东坡韵）",
  "dynasty": "宋代",
  "content": "归去来兮，吾归何处，旧山闲却眠峨。雪堂重到，但觉客愁多。来往真成底事，人应笑、我亦狂歌。凭阑久，云车不至，举盏酹东坡。 <br> 少年，浑妄意，斗冲剑气，雷化龙梭。到如今，翻羡白鸟沧波。松柏毕吾手种，依然□、烟蕊霜柯。君知否，人间尘事，元不到渔蓑。",
  "poet": {
    "id": 2090,
    "star": 0,
    "name": "李流谦",
    "desc": "[约公元一一四七午前后在世]字无变，汉州德阳人。生卒年不详，约宋高宗绍兴中前后在世。以文学知名。荫补将仕郎，授成都府灵泉县尉。秩满，调雅州教授。虞允文宣抚全蜀，置之幂下，多所赞画。寻以荐除诸王宫大小学教授。力乞补外改奉议郎，通判淹州府事。流谦著有澹齐集八十一卷，《国史经籍志》传于世。"
  },
  "tags": []
}