{
  "id": 55929,
  "star": 1,
  "name": "洞仙歌（夜宴梁季全大卿赏牡丹作）",
  "dynasty": "宋代",
  "content": "化工妙手，惯与花为主。忍便摧残任风雨。翦姚黄、移魏紫，齐集梁园，春艳艳，何必尊前解语。 <br> 绣屏深照影，帘密收香，夜久寒生费调护。宝杯翻、银烛烂，客醉忘归，共惜此、芳菲难遇。看明年、紫禁绕莺花，谩相望、春风五云深处。",
  "poet": {
    "id": 416,
    "star": 0,
    "name": "管鉴",
    "desc": "管鉴字明仲，龙泉（今属浙江）人，徙临川（今江西抚州）。乾道九年（1173），范成大制置四川后东归，道经峡州，时管鉴为峡州守，见范成大 《吴船录》 。淳熙十三年（1186）任广东提刑，改转运判官，官至权知广州经略安抚使。词题所署干支，最迟者为甲辰生日，盖淳熙十一年（1184）。有 《养拙堂词》 一卷。"
  },
  "tags": []
}