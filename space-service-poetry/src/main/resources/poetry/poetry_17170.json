{
  "id": 17170,
  "star": 1,
  "name": "德宗神武孝文皇帝挽歌词三首",
  "dynasty": "唐代",
  "content": "覆露雍熙运，澄清教化源。赓歌凝庶绩，羽舞被深恩。 <br> 纂业光文祖，贻谋属孝孙。恭闻留末命，犹是爱元元。 <br> 梯航来万国，玉帛庆三朝。湛露恩方浃，薰风曲正调。 <br> 晏车悲卤簿，广乐遏箫韶。最怆号弓处，龙髯上紫霄。 <br> 常时柏梁宴，今日谷林归。玉斝恩波遍，灵輼烟雨霏。 <br> 乔山森羽骑，渭水拥旌旂。仙驭何由见，耘田鸟自飞。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}