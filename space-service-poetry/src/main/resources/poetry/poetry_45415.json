{
  "id": 45415,
  "star": 1,
  "name": "宿巴江",
  "dynasty": "唐代",
  "content": "江声五十里，泻碧急于弦。不觉日又夜，争教人少年。 <br> 一汀巫峡月，两岸子规天。山影似相伴，浓遮到晓船。",
  "poet": {
    "id": 772,
    "star": 0,
    "name": "栖蟾",
    "desc": "[唐]（约公元八九六年前后在世）俗姓、里居、生卒年均不详，约唐昭宗乾宁中前后在世。居屏风岩。与沈彬为诗友。栖蟾所作诗，今存十二首。（见《全唐诗》）"
  },
  "tags": []
}