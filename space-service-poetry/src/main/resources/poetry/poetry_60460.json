{
  "id": 60460,
  "star": 1,
  "name": "洞仙歌（上寿）",
  "dynasty": "宋代",
  "content": "梅窗雪屋，还赋蓬仙寿。闻说今年胜于旧。有芝书催下，竹史颁春。山好处，留待文章太守。 <br> 商霖消息近，缥缈闲云，一笑无心又出岫。纵高卧十年，八帙初开，天未许、闲向人间袖手。问西州千骑几时来，对月鹤霜猿，也教知否。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}