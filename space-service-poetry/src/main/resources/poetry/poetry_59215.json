{
  "id": 59215,
  "star": 1,
  "name": "念奴娇",
  "dynasty": "宋代",
  "content": "好风明月，共芙蕖、占作人间三绝。试问千花还□□敢与英姿同列。一曲千钟，凌云长啸，舒放愁肠结。人生易老，莫教双鬓添雪。 <br> 回首蝇利蜗名，微官多误，自笑尘生袜。争似玉人真妩媚，表里冰壶明洁。露下寒生，参横斗转，又听胡笳发。夜阑人静，一声清透云阙。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}