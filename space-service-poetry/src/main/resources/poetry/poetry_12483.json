{
  "id": 12483,
  "star": 1,
  "name": "题思禅寺上方",
  "dynasty": "唐代",
  "content": "溪口闻法鼓，停桡登翠屏。攀云到金界，合掌开禅扃。 <br> 郁律众山抱，空濛花雨零。老僧指香楼，云是不死庭。 <br> 眇眇於越路，茫茫春草青。远山喷百谷，缭绕驰东溟。 <br> 目极道何在，境照心亦冥。騞然诸根空，破结如破瓶。 <br> 下视三界狭，但闻五浊腥。山中有良药，吾欲隳天形。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}