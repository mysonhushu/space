{
  "id": 65586,
  "star": 1,
  "name": "念奴娇（和人）",
  "dynasty": "宋代",
  "content": "阳关西路，看垂杨客舍，嫩浮波縠。宝马嘶风人渐远，隐隐歌声戛玉。踏遍春山，归来高卧，笑濯沧浪足。孤鸿天际，断霞摇曳心目。香露飞入壶中，仙家九酝，酿百花醽醁。一朵巫阳休怅望，且看家山眉绿。歌罢风生，舞馀花颤，凤髓飘红烛。瑶台月冷，夜归斗挂银屋。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}