{
  "id": 10171,
  "star": 1,
  "name": "酬鸿胪裴主簿雨后睢阳北楼见赠之作（一作王昌龄诗）",
  "dynasty": "唐代",
  "content": "暮霞照新晴，归云犹相逐。有怀晨昏暇，相见登眺目。 <br> 问礼侍彤襜，题诗访茅屋。高楼多古今，陈事满陵谷。 <br> 地久微子封，台馀孝王筑。裴回顾霄汉，豁达俯川陆。 <br> 远水对秋城，长天向乔木。公门何清净，列戟森已肃。 <br> 不叹携手稀，恒思著鞭速。终当拂羽翰，轻举随鸿鹄。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}