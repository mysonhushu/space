{
  "id": 54822,
  "star": 1,
  "name": "水调歌头",
  "dynasty": "宋代",
  "content": "昨夜狂雷怒，鞭起卞山龙。怪见朝来急雨，万木偃颠风。试看潭头落涧，一片练波飞出，河汉与天通。向晚余霏落，巾已垫林宗。 <br> 向高岩，凭曲槛，抚孤松。为雕好句，快倾桑落玉壶空。借问庐山三峡，与此飞流溅沫，今日定谁雄。乞与丹青手，写入紫微宫。",
  "poet": {
    "id": 0,
    "star": 0,
    "name": "倪稱"
  },
  "tags": []
}