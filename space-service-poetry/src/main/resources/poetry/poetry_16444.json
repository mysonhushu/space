{
  "id": 16444,
  "star": 1,
  "name": "古挽歌",
  "dynasty": "唐代",
  "content": "双辙出郭门，绵绵东西道。送死多于生，几人得终老。 <br> 见此切肺肝，不如归山好。不闻哀哭声，默默安怀抱。 <br> 时尽从物化，又免生忧挠。世间寿者稀，尽为悲伤恼。 <br> 送哭谁家车，灵幡紫带长。青童抱何物，明月与香囊。 <br> 可惜罗衣色，看舁入水泉。莫愁埏道暗，烧漆得千年。 <br> 阴风吹黄蒿，挽歌度秋水。车马却归城，孤坟月明里。",
  "poet": {
    "id": 833,
    "star": 0,
    "name": "于鹄",
    "image": "http://img.gushiwen.org/authorImg/yuhu.jpg",
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。"
  },
  "tags": []
}