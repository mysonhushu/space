{
  "id": 67299,
  "star": 2,
  "name": "永遇乐（送春）",
  "dynasty": "宋代",
  "content": "歌雪徘徊，梦云溶曳，欲劝春住。薄幸杨花，无端杜宇，抵死催教去。参差烟岫，千回百匝，不解禁春归路。病厌厌，那堪更听，小楼一夜风雨。 <br> 金钗斗草，玉盘行菜，往事了无凭据。合楼松儿，分香帕子，总是牵情处。小桃朱户，题诗在否，尚忆去年崔护。绿阴中，莺莺燕燕，也应解语。",
  "poet": {
    "id": 0,
    "star": 0,
    "name": "洪茶"
  },
  "tags": []
}