{
  "id": 28226,
  "star": 1,
  "name": "韶州送窦司直北归",
  "dynasty": "唐代",
  "content": "江曲山如画，贪程亦驻舟。果随岩狖落，槎带水禽流。 <br> 客散他乡夜，人归故国秋。樽前挂帆去，风雨下西楼。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}