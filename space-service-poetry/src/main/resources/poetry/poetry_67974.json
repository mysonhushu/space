{
  "id": 67974,
  "star": 1,
  "name": "大酺（春寒）",
  "dynasty": "宋代",
  "content": "任琐窗深、重帘闭，春寒知有人处。常年笑花信，问东风情性，是娇是妒。冰柳成须，吹桃欲削，知更海棠堪否。相将燕归又，看香泥半雪，欲归还误。温低回芳草，依稀寒食，朱门封絮。 <br> 少年惯羁旅。乱山断，欹树唤船渡。正暗想、鸡声落月，梅影孤屏，更梦衾、千重似雾。相如倦游去。掩四壁、凄其春暮。休回首、都门路。几番行晓，个个阿娇深贮。而今断烟细雨。",
  "poet": {
    "id": 1583,
    "star": 0,
    "name": "朱子厚",
    "desc": "朱子厚是宋末时期的一位词人，代表作有：谒金门、菩萨蛮等。子厚与宋末俞德邻同时。"
  },
  "tags": []
}