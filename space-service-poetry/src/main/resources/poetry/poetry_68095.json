{
  "id": 68095,
  "star": 1,
  "name": "壶中天（为兄风云水月主人寿）",
  "dynasty": "宋代",
  "content": "丹台仙伯，记踪迹当年、琼楼金阙。底事来游人世界，为爱风云水月。结屋南园，境随人胜，不是溪山别。今朝初度，碧莲千顷齐发。 <br> 况是鸳侣新偕，凤雏才长，占人间欢悦，且尽壶天终夕醉，听取妙歌千阕。待得西风，鹗书飞上，更复青毡物。功成名遂，赤松还伴高洁。",
  "poet": {
    "id": 323,
    "star": 0,
    "name": "张绍文",
    "desc": "张绍文（生卒年不详）字庶成，润州（今江苏镇江）人。张榘之子。《江湖后集》卷一四载其词四首。"
  },
  "tags": []
}