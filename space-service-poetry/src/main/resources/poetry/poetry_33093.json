{
  "id": 33093,
  "star": 1,
  "name": "题郑侍郎岩隐十韵",
  "dynasty": "唐代",
  "content": "朝退常归隐，真修大隐情。园林应得趣，岩谷自为名。 <br> 野步难寻寺，闲吟少在城。树藏幽洞黑，花照远村明。 <br> 海石分湖路，风泉递雨声。性高怜散逸，官达厌公卿。 <br> 架引藤重长，阶延笋迸生。青门无到客，紫阁有来莺。 <br> 物外身虽隐，区中望本清。终难依此境，坐卧避钧衡。",
  "poet": {
    "id": 1849,
    "star": 0,
    "name": "许棠",
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。"
  },
  "tags": []
}