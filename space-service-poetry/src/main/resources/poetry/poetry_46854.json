{
  "id": 46854,
  "star": 1,
  "name": "溪东岑望天都山",
  "dynasty": "唐代",
  "content": "目望浮山丘，梯云上东岑。群峰争入冥，巉巉生太阴。 <br> 昔贤此升仙，结构穷耸深。未晓日先照，当昼色半沉。 <br> 风泉雪霜飞，云树琼玉林。大道非闭隔，无路不可寻。 <br> 窥镜澄夙虑，望坛起敬心。一从呼子安，永绝金玉音。",
  "poet": {
    "id": 959,
    "star": 0,
    "name": "朱景玄",
    "desc": "朱景玄，唐朝武宗会昌(841-846)时人，吴郡（今江苏苏州）人，元和初应进士举，曾任咨议，历翰林学士，官至太子谕德。诗一卷，今存十五首。编撰有〈唐朝名画录〉。"
  },
  "tags": []
}