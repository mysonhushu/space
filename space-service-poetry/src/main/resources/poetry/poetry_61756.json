{
  "id": 61756,
  "star": 2,
  "name": "水龙吟（和丰宪题林路铃梅轴韵）",
  "dynasty": "宋代",
  "content": "小窗香雾笼葱，砚寒金井频呵冻。老坡仙去，新声犹寄，绿毛么凤。瘦脸盈盈，不禁＿＿，雪浓霜重。赖墨池佳致。草成玄白，聊以此、当清供。 <br> 长记月明曾共。捻虬髯、几番孤耸。春风一点，著公翠袖，撩人清梦。逋尔何如，西湖惯见，影斜芗动。要岁寒得友，岂容无竹，倩谁添种。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}