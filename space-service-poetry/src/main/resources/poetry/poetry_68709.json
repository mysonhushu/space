{
  "id": 68709,
  "star": 1,
  "name": "东风齐著力（除夕）",
  "dynasty": "宋代",
  "content": "残腊收寒，三阳初转，已换年华。东君律管，迤逦到山家。处处笙簧鼎沸，会佳宴、坐列仙娃。花丛里，金炉满爇，龙麝烟斜。 <br> 此景转堪夸。深意祝、寿同福海增加。玉觥满泛，且莫厌流霞。幸有迎春寿酒，银瓶浸、几朵梅花。休辞醉，园林秀色，百草萌牙。",
  "poet": {
    "id": 0,
    "star": 0,
    "name": "胡浩然"
  },
  "tags": []
}