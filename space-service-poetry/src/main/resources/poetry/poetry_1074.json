{
  "id": 1074,
  "star": 1,
  "name": "郊庙歌辞。晋昭德成功舞歌。武功舞歌二首",
  "dynasty": "唐代",
  "content": "拨乱资英主，开基自晋阳。一戎成大业，七德焕前王。 <br> 炎汉提封远，姬周世祚长。朱干将玉戚，全象武功扬。 <br> 睿算超前古，神功格上圆。百川留禹迹，万国戴尧天。 <br> 既已櫜弓矢，诚宜播管弦。跄跄随鸟兽，共乐太平年。 ",
  "poet": {
    "id": 0,
    "star": 0,
    "name": "佚名"
  },
  "tags": []
}