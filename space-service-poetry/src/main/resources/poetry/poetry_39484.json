{
  "id": 39484,
  "star": 1,
  "name": "奉试诏用拓拔思恭为京北收复都统（一作闻诏作）",
  "dynasty": "唐代",
  "content": "飞骑经巴栈，鸿恩及夏台。将从天上去，人自日边来。 <br> 此处金门远，何时玉辇回。早平关右贼，莫待诏书催。",
  "poet": {
    "id": 2934,
    "star": 0,
    "name": "李琪",
    "desc": "李琪，字台秀，河西敦煌人也。琪少举进士、博学宏辞，累迁殿中侍御史，与其兄李珽皆以文章知名。唐亡，事梁太祖为翰林学士。梁兵征伐四方，所下诏书，皆琪所为，下笔辄得太祖意。末帝时，为御史中丞、尚书左丞，拜同中书门下平章事，与萧顷同为宰相。顷性畏慎周密，琪倜傥负气，不拘小节，二人多所异同。琪内结赵岩、张汉杰等为助，以故顷言多沮。顷尝掎摭其过。琪所私吏当得试官，琪改试为守，为顷所发，末帝大怒，欲窜逐之，而岩等救解，乃得罢为太子少保。"
  },
  "tags": []
}