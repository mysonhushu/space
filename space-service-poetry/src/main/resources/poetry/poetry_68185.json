{
  "id": 68185,
  "star": 1,
  "name": "水调歌头（和洁堂韵）",
  "dynasty": "宋代",
  "content": "老子早知退，鸥鹭未盟寒。痴顽窬六望七，宁以寿为欢。风有黍离伤咽，雅有蓼莪憔悴，使我不能餐。更把南陔读，泪落广陵澜。 <br> 踏峨峰，腾华顶，卧王官。青山与汝卒岁，紫茹可登盘。乞得白翁归处，莫学缁郎更误，危梦倚栏干。多谢长生曲，颜面怕人看。",
  "poet": {
    "id": 0,
    "star": 0,
    "name": "马迁鸾"
  },
  "tags": []
}