{
  "id": 19146,
  "star": 1,
  "name": "省试春台晴望",
  "dynasty": "唐代",
  "content": "层台聊一望，遍赏帝城春。风暖闻啼鸟，冰开见跃鳞。 <br> 晴山烟外翠，香蕊日边新。已变青门柳，初销紫陌尘。 <br> 金汤千里国，车骑万方人。此处云霄近，凭高愿致身。",
  "poet": {
    "id": 2541,
    "star": 0,
    "name": "高弁",
    "desc": "高弁，字公仪，濮州雷泽人。弱冠，徒步从种放学于终南山，又学古文于柳开，与张景齐名。至道中，以文谒王禹偁，禹偁奇之。举进士，累官侍御史。谏修玉清昭应宫，降知广济军。寻以户部判官试开封府进士，私发糊名，夺二官。稍复知单州、邢州、盐铁判官。河决澶州，请弛堤防，纵水所之，可省民力，且以扼契丹南向。议寝。知陕州，卒。弁性孝友。所为文章多祖《六经》及《孟子》，喜言仁义。有《帝则》三篇，为世所传。与李迪、贾同、陆参、朱頔、伊淳相友善。石延年、刘潜皆其门人也。"
  },
  "tags": []
}