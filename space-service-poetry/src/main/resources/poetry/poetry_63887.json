{
  "id": 63887,
  "star": 2,
  "name": "水调歌头（寿梁多竹八十）",
  "dynasty": "宋代",
  "content": "百岁人能几，七十世间稀。何况先生八十，蔗境美如饴。好与七松处士，更与梅花君子，永结岁寒知。菊节先五日，满酌紫霞卮。 <br> 美成词，山谷字，老坡诗。三迳田园如昨，久矣赋归辞。不是商山四皓，便是香山九老，红颊白须眉。九十尚入相，绿竹颂猗猗。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}