{
  "id": 70421,
  "star": 1,
  "name": "【双调】庆宣和_太华峰高天",
  "dynasty": "元代",
  "content": "太华峰高天地窄，翠满云台。好打睡先生枕头归，去来，去来。<br>　　七里滩边古钓台，老树苍苔。要听渔樵话成败，去来，去来。<br>　　烟水茫茫东大海，望见逢莱。八个神仙肯拖戴，去来，去来。<br>　　锦片桃花绕调开，流水天台。不见刘郎玉真怪，去来，去来。<br>　　五柳庄头陶令宅，大似彭泽。无限黄花有谁戴？去来，去来。<br>　　花过清明也是客，客更伤怀。杜宇声三更里破窗外，去来，去来。<br>　　扪月清江李太白，可惜高才。一步青山谢公宅，去来，去来。<br>　　千亩青林七个客，无点尘埃。卖酒人家瓮初开，去来，去来。<br>　　投至侯门深似海，日转千阶。和尚在知他是钵盂在，去来，去来。<br>　　充腹黄粮暖炕柴，送老山斋。枸杞茶甜如蕨薇菜，去来，去来。<br>　　寄语寒窗老秀才，一经头白。更等甚三年选场开？去来，去来。<br>　　倚遍阑干十二曲，短叹长吁。望断行皋碧云暮，几声，杜宇。<br>　　暗想人生能几何？枉了张罗。七十岁光阴五旬过，着甚不，快活！",
  "poet": {
    "id": 0,
    "star": 0,
    "name": "未知作者"
  },
  "tags": []
}