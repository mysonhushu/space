{
  "id": 55627,
  "star": 1,
  "name": "水龙吟（九日次前韵）",
  "dynasty": "宋代",
  "content": "汉江流入苍烟，戍楼吊古临无地。清霜初肃，鹰扬隼击，青霄凌厉。新雁声中，夕阳影里，千崖秋气。念东篱采菊，龙山落帽，风流在、尚堪继。 <br> 引满松醪径醉。诵坡仙、临漳宵济。茱萸细看，明年谁健，空悲身世。儿辈何知，更休说似，登山临水。那纷纷毁誉，耳边风过，我何曾记。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}