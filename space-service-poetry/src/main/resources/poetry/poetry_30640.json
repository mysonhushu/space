{
  "id": 30640,
  "star": 1,
  "name": "夏日蒲津寺居二首",
  "dynasty": "唐代",
  "content": "日日闲车马，谁来访此身。一门兼鹤静，四院与僧邻。 <br> 雨室墙穿溜，风窗笔染尘。空馀气长在，天子用平人。 <br> 故国有如梦，省来长远游。清晨起闲院，疏雨似深秋。 <br> 宿寝书棱叠，行吟杖迹稠。天晴岂能出，春暖未更裘。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}