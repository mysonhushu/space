{
  "id": 55643,
  "star": 1,
  "name": "宴清都",
  "dynasty": "宋代",
  "content": "暮雨消烦暑。房栊□、顿觉秋意如许。天高云杳，山横绀碧，桂华初吐。空庭静掩桐阴，更苒苒、流萤暗度。记那时、朱户迎风，西厢待月私语。 <br> 佳期易失难重，余香破镜，虽在何据。如今要见，除非是梦。几时曾做。人言雁足传书，待尽写、相思寄与。又怎生、说得愁肠，千丝万缕。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}