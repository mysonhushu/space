{
  "id": 3033,
  "star": 2,
  "name": "故赵王属赠黄门侍郎上官公挽词二首",
  "dynasty": "唐代",
  "content": "韦门旌旧德，班氏业前书。谪去因丞相，归来为婕妤。 <br> 周原乌相冢，越岭雁随车。冥漠辞昭代，空怜赋子虚。 <br> 绿车随帝子，青琐翊宸机。昔枉朝歌骑，今虚夕拜闱。 <br> 柳河凄挽曲，薤露湿灵衣。一厝穷泉闭，双鸾遂不飞。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}