{
  "id": 65040,
  "star": 1,
  "name": "木兰花慢",
  "dynasty": "宋代",
  "content": "看纤云双月，湛河汉，夜声收。正玉尘生风，银床坠露，凉叶飕飕。襟怀静吞八表，莫登山临水易惊秋。闲想多情宋玉，旧来空替人愁。 <br> 温柔。乡解老秋不。丝竹间秦讴。向橙橘香边，持螯把酒，聊伴清游。骚人自应念远，与黄花、评泊晋风流。明日莼鲈兴动，待寻江上归舟。",
  "poet": {
    "id": 0,
    "star": 0,
    "name": "刘镇"
  },
  "tags": []
}