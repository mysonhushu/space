{
  "id": 68479,
  "star": 1,
  "name": "大酺（感春）",
  "dynasty": "宋代",
  "content": "正宝香残，重帘静，飞鸟时惊花铎。沈思前梦去，有当时老泪，欲弹还阁。太一宫墙，菩提寺路，谁管纷纷开落。心情浑何似，似琵琶马上，晓寒沙漠。想筝雁频移，钏金度瘦，素肌清削。 <br> 相思无奈著。重访旧、谁遣车生角。暗记省、刘郎前度，杜牧三生，为何人、顿乘芳约。试把菱花拭，愁来处、鬓比生觉。念幽独、成荒索。何日重见，错拟扬州骑鹤，绿阴不妨细酌。",
  "poet": {
    "id": 2355,
    "star": 0,
    "name": "赵文",
    "image": "http://img.gushiwen.org/authorImg/zhaowen.jpg",
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。"
  },
  "tags": []
}