{
  "id": 67080,
  "star": 1,
  "name": "酹江月（子庆母八十）",
  "dynasty": "宋代",
  "content": "人生八十，自儿时祝愿，这般年数。滴露研朱轻点笔，个个眉心丹字。萱草丛边，梅花香里，真有人如此。红颜青鬓，儿时依旧相似。 <br> 堪笑生子愚痴，投身枳棘，欲了官中事。万叠关山遥望眼，遐瞬白云飞处。膝下称觞，门前问寝，幸有嵩谟子。更望此去，十分好学彭祖。",
  "poet": {
    "id": 0,
    "star": 0,
    "name": "熊大经"
  },
  "tags": []
}