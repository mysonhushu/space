{
  "id": 51561,
  "star": 1,
  "name": "七娘子（和贺方回登月波楼）",
  "dynasty": "宋代",
  "content": "月光波影寒相向。借团团、与做长壕样。此老南楼，风流可想。殷勤冰彩随人上。 <br> 欲同次道倾家酿。有兵厨、玉盎金波涨。云外归鸿，烟中飞桨。五湖秋兴心先往。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}