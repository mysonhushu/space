{
  "id": 2950,
  "star": 3,
  "name": "自洪府舟行直书其事",
  "dynasty": "唐代",
  "content": "仲春辞国门，畏途横万里。越淮乘楚嶂，造江泛吴汜。 <br> 严程无休隙，日夜涉风水。昔闻垂堂言，将诫千金子。 <br> 问余何奇剥，迁窜极炎鄙。揆己道德馀，幼闻虚白旨。 <br> 贵身贱外物，抗迹远尘轨。朝游伊水湄，夕卧箕山趾。 <br> 妙年拙自晦，皎洁弄文史。谬辱紫泥书，挥翰青云里。 <br> 事往每增伤，宠来常誓止。铭骨怀报称，逆鳞让金紫。 <br> 安位衅潜构，退耕祸犹起。栖岩实吾策，触藩诚内耻。 <br> 济济同时人，台庭鸣剑履。愚以卑自卫，兀坐去沉滓。 <br> 迨兹理已极，窃位申知己。群议负宿心，获戾光华始。 <br> 黄金忽销铄，素业坐沦毁。浩叹诬平生，何独恋枌梓。 <br> 浦树浮郁郁，皋兰覆靡靡。百越去魂断，九疑望心死。 <br> 未尽匡阜游，远欣罗浮美。周旋本师训，佩服无生理。 <br> 异国多灵仙，幽探忘年纪。敝庐嵩山下，空谷茂兰芷。 <br> 悠悠南溟远，采掇长已矣。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}