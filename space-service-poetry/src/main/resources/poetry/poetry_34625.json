{
  "id": 34625,
  "star": 2,
  "name": "华山",
  "dynasty": "唐代",
  "content": "青苍河一隅，气状杳难图。卓杰三峰出，高奇四岳无。 <br> 力疑擎上界，势独压中区。众水东西走，群山远近趋。 <br> 天回诸宿照，地耸百灵扶。石壁烟霞丽，龙潭雨雹粗。 <br> 澄凝临甸服，险固束神都。浅觉川原异，深应日月殊。 <br> 鹤归青霭合，仙去白云孤。瀑漏斜飞冻，松长倒挂枯。 <br> 每来寻洞穴，不拟返江湖。傥有芝田种，岩间老一夫。",
  "poet": {
    "id": 336,
    "star": 0,
    "name": "张乔",
    "image": "http://img.gushiwen.org/authorImg/zhangqiao.jpg",
    "desc": "（生卒年不详)，今安徽贵池人，懿宗咸通中年进士，当时与许棠、郑谷、张宾等东南才子称“咸通十哲”黄巢起义时，隐居九华山以终。其诗多写山水自然，不乏清新之作诗清雅巧思，风格也似贾岛。"
  },
  "tags": []
}