{
  "id": 58733,
  "star": 1,
  "name": "感皇恩（广东与康伯可）",
  "dynasty": "宋代",
  "content": "远柳绿含烟，土膏才透。云海微茫露晴岫。故乡何在，梦寐草堂溪友。旧时游赏处，谁携手。尘世利名，於身何有。老去生涯＿樽酒。小桥流水，一树雪香瘦。故人今夜月，相思否。",
  "poet": {
    "id": 2042,
    "star": 0,
    "name": "韩玉",
    "desc": "韩玉，字温甫，南宋词人，韩玉本金人，绍兴初挈家南渡。毛晋刻入六十家词，称其虽与康与之、辛弃疾唱和，相去如苎萝、无盐。著有《东浦词》，世人又称其“韩东浦”。王国维 《人间词话》中认为他与辛弃疾词开北曲四声通押之祖：“稼轩《贺新郎》······与韩玉《东浦词·贺新郎》以“玉”、“曲”叶“注”、“女”，《卜算子》以“夜”、“谢”叶“节”、“月”，已开北曲四声通押之祖。”"
  },
  "tags": []
}