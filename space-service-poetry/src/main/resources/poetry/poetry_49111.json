{
  "id": 49111,
  "star": 1,
  "name": "醉蓬莱（廷评庆寿）",
  "dynasty": "宋代",
  "content": "漏新春消耗，柳眼微青，素梅犹小。帘幕轻寒，引炉烟袅袅。凤管雍容，雁筝清切，对绮筵呈妙。此际欢虞，门庭自有，辉光荣耀。 <br> 庆事难逢，世间须信，八十遐龄，古来稀少。况偶佳辰，是桑弧曾表。满奉金觥，暂停牙板，听雅歌精祷。惟愿增高，龟年鹤算，鸿恩紫诏。",
  "poet": {
    "id": 913,
    "star": 0,
    "name": "韦骧",
    "desc": "公元一〇三三年至一一一〇五年，字子骏，钱塘人。生于宋仁宗明道二年，卒于徽宗崇宁四年，年七十三岁。工诗文。皇祐五年（公元一0五三年）进士，除知袁州萍乡系。历福建转连判官，主客郎中。出为变路提刑。建中靖国初，（公元一一〇一年）除知明州丐宫祠，以左朝议大夫提举洞霄宫，卒。骧著有文集十八卷，赋二十卷，均《宋史艺文志》并传于世。"
  },
  "tags": []
}