{
  "id": 68969,
  "star": 1,
  "name": "沁园春",
  "dynasty": "宋代",
  "content": "自己阳生，正是中虚，静极动时。默地雷微震，冲开玉户，天心朗彻，放下帘帏。真火冲融，灵泉复凑，不昧谷神何险危。自然妙，若三川龙跃，九万鹏飞。 <br> 中中二土成圭。意眷恋浓如母护儿。这恍惚真容，不空不色，窈冥妙象，无识无知。命住丹圆，全真体道，奋志精修休自迟。收功了，把三才全理，一贯全归。",
  "poet": {
    "id": 0,
    "star": 0,
    "name": "崔中"
  },
  "tags": []
}