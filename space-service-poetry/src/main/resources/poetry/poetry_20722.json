{
  "id": 20722,
  "star": 1,
  "name": "酬卢秘书",
  "dynasty": "唐代",
  "content": "偶有冲天气，都无处世才。未容荣路稳，先踏祸机开。 <br> 分久沉荆掾，惭经厕柏台。理推愁易惑，乡思病难裁。 <br> 夜伴吴牛喘，春惊朔雁回。北人肠断送，西日眼穿颓。 <br> 唯望魂归去，那知诏下来。涸鱼千丈水，僵燕一声雷。 <br> 幽匣提清镜，衰颜拂故埃。梦云期紫阁，厌雨别黄梅。 <br> 亲戚迎时到，班行见处陪。文工犹畏忌，朝士绝嫌猜。 <br> 新识蓬山杰，深交翰苑材。连投珠作贯，独和玉成堆。 <br> 剧敌徒相轧，羸师亦自媒。磨砻刮骨刃，翻掷委心灰。 <br> 恐被神明哭，忧为造化灾。私调破叶箭，定饮搴旗杯。 <br> 金宝潜砂砾，芝兰似草莱。凭君毫发鉴，莫遣翳莓苔。",
  "poet": {
    "id": 18,
    "star": 0,
    "name": "元稹",
    "image": "http://img.gushiwen.org/authorImg/yuanzhen.jpg",
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。"
  },
  "tags": []
}