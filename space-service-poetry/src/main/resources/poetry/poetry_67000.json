{
  "id": 67000,
  "star": 1,
  "name": "沁园春（寿黄虚庵·三月廿九）",
  "dynasty": "宋代",
  "content": "珠斗阑干，银河清浅，梦籋帝关。见六丁拥道，一声传跸，翠幢舞凤，彩扇交鸾。寿祝天齐，神夸岳降，报道明朝重整班。璇星烂，有赤松黄石，雾凑苍坛。 <br> 仙风绿鬓朱颜。才奏罢呼麟游海山。命飞琼步月，瑶台凝净，云英捣雪，玉杵光寒。鹤立芝庭，龟迎荷□鼎看忘翩翩彩袖翻。留春醉，醉何须归去，常在人寰。",
  "poet": {
    "id": 0,
    "star": 0,
    "name": "赵福元"
  },
  "tags": []
}