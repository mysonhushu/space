{
  "id": 34715,
  "star": 1,
  "name": "三年冬大礼五首",
  "dynasty": "唐代",
  "content": "皇帝斋心洁素诚，自朝真祖报升平。华山秋草多归马， <br> 沧海寒波绝洗兵。银箭水残河势断，玉炉烟尽日华生。 <br> 千官整肃三天夜，剑佩初闻入太清。 <br> 海日西飞度禁林，太清宫殿月沉沉。不闻北斗倾尧酒， <br> 空觉南风入舜琴。歌压钧天闲梦尽，诏归秋水道情深。 <br> 雪风更起古杉叶，时送步虚清磬音。 <br> 太一天坛降紫君，属车龙鹤夜成群。春浮玉藻寒初落， <br> 露拂金茎曙欲分。三代乐回风入律，四溟歌驻水成文。 <br> 千官不动旌旗下，日照南山万树云。 <br> 山拥飞云海水清，天坛未夕仗先成。千官不起金縢议， <br> 万国空瞻玉藻声。禁火曙然烟焰袅，宫衣寒拂雪花轻。 <br> 侧闻左右皆周吕，看取从容致太平。 <br> 太和琴暖发南薰，水阔风高得细闻。沧海举歌夔是相， <br> 历山回禅舜为君。翠微呼处生丹障，清净封中起白云。 <br> 今日病身惭小隐，欲将泉石勒移文。",
  "poet": {
    "id": 1097,
    "star": 0,
    "name": "曹唐",
    "image": "http://img.gushiwen.org/authorImg/caotang.jpg",
    "desc": "曹唐，唐代诗人。字尧宾。桂州（今广西桂林）人。生卒年不详。初为道士，后举进士不第。咸通(860～874)中，为使府从事。曹唐以游仙诗著称，其七律《刘晨阮肇游天台》、《织女怀牵牛》、《萧史携弄玉上升》等17首,世称\"大游仙诗\"。《唐才子传》称他\"作《大游仙诗》50篇\"，则当有遗佚。其七绝《小游仙诗九十八首》，尤为著名。"
  },
  "tags": []
}