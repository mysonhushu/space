{
  "id": 6928,
  "star": 1,
  "name": "奉送从兄罢官之淮南",
  "dynasty": "唐代",
  "content": "何事浮溟渤，元戎弃莫邪。渔竿吾道在，鸥鸟世情赊。 <br> 玄发他乡换，沧洲此路遐。溯沿随桂楫，醒醉任松华。 <br> 离别谁堪道，艰危更可嗟。兵锋摇海内，王命隔天涯。 <br> 钟漏移长乐，衣冠接永嘉。还当拂氛祲，那复卧云霞。 <br> 溪路漫冈转，夕阳归鸟斜。万艘江县郭，一树海人家。 <br> 挥袂看朱绂，扬帆指白沙。春风独回首，愁思极如麻。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}