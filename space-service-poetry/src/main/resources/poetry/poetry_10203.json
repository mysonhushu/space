{
  "id": 10203,
  "star": 1,
  "name": "同群公秋登琴台",
  "dynasty": "唐代",
  "content": "古迹使人感，琴台空寂寥。静然顾遗尘，千载如昨朝。 <br> 临眺自兹始，群贤久相邀。德与形神高，孰知天地遥。 <br> 四时何倏忽，六月鸣秋蜩。万象归白帝，平川横赤霄。 <br> 犹是对夏伏，几时有凉飙。燕雀满檐楹，鸿鹄抟扶摇。 <br> 物性各自得，我心在渔樵。兀然还复醉，尚握尊中瓢。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}