{
  "id": 34798,
  "star": 6,
  "name": "曲江二首",
  "dynasty": "唐代",
  "content": "南山低对紫云楼，翠影红阴瑞气浮。一种是春长富贵， <br> 大都为水也风流。争攀柳带千千手，间插花枝万万头。 <br> 独向江边最惆怅，满衣尘土避王侯。 <br> 江色沈天万草齐，暖烟晴霭自相迷。蜂怜杏蕊细香落， <br> 莺坠柳条浓翠低。千队国娥轻似雪，一群公子醉如泥。 <br> 斜阳怪得长安动，陌上分飞万马蹄。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}