{
  "id": 67344,
  "star": 1,
  "name": "玉楼春（寿尊长）",
  "dynasty": "宋代",
  "content": "玉楼春信梅传早。三八芳辰阳复后。称觞喜对一椿高，莱庭双桂森兰茂。 <br> 惭无好语为公寿。富贵荣华公自有，请歌诗雅祝遐龄，永如松柏如山阜。",
  "poet": {
    "id": 2597,
    "star": 0,
    "name": "吴益",
    "desc": "吴益，字叔谦，宪圣皇后弟也。建炎末，以恩补官，累迁干办御辇院、带御器械。帝与后皆喜翰墨，故益、盖兄弟师法，亦有书名。后受册推恩，益加成州团练使。孝宗嗣位，进少傅，又进太师，封太宁郡王。乾道七年，卒，年四十八，谥庄简，追封卫王。"
  },
  "tags": []
}