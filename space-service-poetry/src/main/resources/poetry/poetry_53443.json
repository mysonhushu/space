{
  "id": 53443,
  "star": 1,
  "name": "念奴娇",
  "dynasty": "宋代",
  "content": "云收天碧。渐风高露冷，群喧初寂。远浦归舟荒渡口，搴篷横棹堤侧。一带澄江，十分蟾影，千里寒光白。襟怀迎爽，有人独步携策。 <br> 遥想帘卷琼楼，凭阑凝望，此意知何极。声断秦箫双凤驾，凌厉飞仙同籍。问汉乘槎，采珠临海，往事空踪迹。莫辞吟赏，终宵清景难得。",
  "poet": {
    "id": 633,
    "star": 0,
    "name": "王以宁",
    "desc": "王以宁(约1090年--1146年)：字周士，生于湘潭(今属湖南)，是两宋之际的爱国词人。他曾为国奔波，靖康初年征天下兵，只身一人从鼎州借来援兵，解了太原围。"
  },
  "tags": []
}