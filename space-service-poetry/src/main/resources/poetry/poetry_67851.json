{
  "id": 67851,
  "star": 3,
  "name": "济天乐",
  "dynasty": "宋代",
  "content": "重阳还近秋光好，银屏翠箔凉透。凤髓炉温，鱼轩瑞应，天与冰壶清透。多文在手。更赖玉腰肢，唾花衫袖。旧约梅仙，为来人世作珍偶。 <br> 虚堂帘半卷，化工何限意，妆点时昼。裛真香葵倾劝盏，都把芳心为寿。当歌对酒。愿绿发朱颜，镇长依旧。宝箓名高，已书千岁久。",
  "poet": {
    "id": 2615,
    "star": 0,
    "name": "赵师律",
    "desc": "赵师律，宋词人。"
  },
  "tags": []
}