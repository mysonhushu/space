{
  "id": 61877,
  "star": 1,
  "name": "八声甘州（中秋小集无月）",
  "dynasty": "宋代",
  "content": "问孀娥、僝僽厌看人，唯复厌人看。正凉宵准拟，招延素魄，慰藉苍颜。廉纤梧桐细雨，吹彻玉箫寒。仿佛山河影，只在云端。 <br> 又似去年今夕，枉教人惆怅，立尽阑干。想菱花尘匣，憔悴女乘鸾。恨无从、一登天柱，约宾朋、随分荐清欢。持杯祝，老蟾无恙，留待明年。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}