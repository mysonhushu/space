{
  "id": 42056,
  "star": 1,
  "name": "吴宫怨",
  "dynasty": "唐代",
  "content": "君不见吴王宫阁临江起，不见珠帘见江水。 <br> 晓气晴来双阙间，潮声夜落千门里。句践城中非旧春， <br> 姑苏台下起黄尘。只今唯有西江月，曾照吴王宫里人。",
  "poet": {
    "id": 2249,
    "star": 0,
    "name": "卫万",
    "desc": "玄宗天宝前人。生平不详。其诗曾收入李康成《玉台后集》。事迹见《盛唐诗纪》卷一〇七。《全唐诗》存诗1首。"
  },
  "tags": []
}