{
  "id": 65141,
  "star": 1,
  "name": "梅花曲",
  "dynasty": "宋代",
  "content": "结子非贪，有香不俗，宜当鼎鼐尝。偶先红紫，度韶华、玉笛占年芳。众花杂色满上林，未能教、腊雪埋藏。却怕春风漏泄，一一尽无香。不须更御铅黄。知国色，禀自天真殊常。只裁云缕，奈芳滑、玉体想仙妆。少陵为尔东阁。美艳激诗肠。当已阴未雨春光。无心赋海棠。",
  "poet": {
    "id": 2322,
    "star": 0,
    "name": "刘几",
    "image": "http://img.gushiwen.org/authorImg/liuji2.jpg",
    "desc": "刘几（一○○八～一○八八），字伯寿，号玉华庵主（《风月堂诗话》），洛阳（今属河南）人。仁宗朝进士（清雍正《河南通志》卷四五）。通判邠州，知宁州。英宗时为秦凤总管。神宗时以秘书监致仕，隐居嵩山玉华峰下。哲宗元祐三年卒，年八十。"
  },
  "tags": []
}