{
  "id": 5427,
  "star": 1,
  "name": "嵩山十志十首。樾馆",
  "dynasty": "唐代",
  "content": "樾馆者，盖即林取材，基颠柘，架茅茨，居不期逸， <br> 为不至劳，清谈娱宾，斯为尚矣。及荡者鄙其隘阒， <br> 苟事宏湎，乖其宾矣。词曰： <br> 紫岩隈兮青谿侧，云松烟茑兮千古色。芳靃蘼兮荫蒙茏， <br> 幽人构馆兮在其中。靃蘼蒙茏兮开樾馆， <br> 卧风霄兮坐霞旦。粤有宾兮时戾止，樵苏不爨兮清谈已， <br> 永岁终朝兮常若此。",
  "poet": {
    "id": 2192,
    "star": 0,
    "name": "卢鸿一",
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。"
  },
  "tags": []
}