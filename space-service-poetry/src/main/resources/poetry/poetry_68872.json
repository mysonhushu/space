{
  "id": 68872,
  "star": 1,
  "name": "沁园春",
  "dynasty": "宋代",
  "content": "六桂传家，三槐植庭，箕裘大儒。甚二郎意气，拟同棱契，一时庆会。致主唐虞。百揆登庸，双亲未老，此乐人间还有无。那堪更、有棣华韡韡，听履亨衢。 <br> 朝来天上传呼。便写作、衣冠盛事图。有声容备乐，传宣锡劝，充庭牲饩，簇拥欢娱。整顿乾坤，巩安宗社，亦有臣功如此乎。中书考，愿年年此日，春满蓬壶。",
  "poet": {
    "id": 0,
    "star": 0,
    "name": "李团湖"
  },
  "tags": []
}