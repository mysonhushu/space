{
  "id": 68502,
  "star": 1,
  "name": "扫花游（李仁山别墅）",
  "dynasty": "宋代",
  "content": "结庐胜境，似旧日曾游，玉连佳处。万花织组。爱回廊宛转，楚腰束素。度密穿青，上有燕支万树。探梅去。正竹外一枝，春意如许。 <br> 奇绝盘谷序。更碧皱沿堤，绮霏承宇。柳桥花坞。问何人解有，玉兰能赋。老子婆娑，长与春风作主。彩衣舞。看人间、落花飞絮。",
  "poet": {
    "id": 2355,
    "star": 0,
    "name": "赵文",
    "image": "http://img.gushiwen.org/authorImg/zhaowen.jpg",
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。"
  },
  "tags": []
}