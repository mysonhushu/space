{
  "id": 12672,
  "star": 2,
  "name": "杂言无锡惠山寺流泉歌",
  "dynasty": "唐代",
  "content": "寺有泉兮泉在山，锵金鸣玉兮长潺潺。作潭镜兮澄寺内， <br> 泛岩花兮到人间。土膏脉动知春早，隈隩阴深长苔草。 <br> 处处萦回石磴喧，朝朝盥漱山僧老。僧自老，松自新。 <br> 流活活，无冬春。任疏凿兮与汲引，若有意兮山中人。 <br> 偏依佛界通仙境，明灭玲珑媚林岭。宛如太室临九潭， <br> 讵减天台望三井。我来结绶未经秋，已厌微官忆旧游。 <br> 且复迟回犹未去，此心只为灵泉留。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}