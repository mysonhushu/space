{
  "id": 67763,
  "star": 1,
  "name": "玉楼春（次中秋闰月表舅晁仲如韵）",
  "dynasty": "宋代",
  "content": "今秋仲月逢余闰。月姊重来风露静。未劳玉斧整蟾宫，又见冰轮浮桂影。 <br> 寻常经岁睽佳景。阅月那知还赏咏。庾楼江阔碧天高，遥想飞觞清夜永。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}