{
  "id": 2257,
  "star": 1,
  "name": "游清都观寻沈道士得仙字",
  "dynasty": "唐代",
  "content": "纷吾因暇豫，行乐极留连。寻真谒紫府，披雾觌青天。 <br> 缅怀金阙外，遐想玉京前。飞轩俯松柏，抗殿接云烟。 <br> 滔滔清夏景，嘒嘒早秋蝉。横琴对危石，酌醴临寒泉。 <br> 聊祛尘俗累，宁希龟鹤年。无劳生羽翼，自可狎神仙。",
  "poet": {
    "id": 1728,
    "star": 0,
    "name": "刘孝孙",
    "image": "http://img.gushiwen.org/authorImg/liuxiaosun.jpg",
    "desc": "刘孝孙（？-632）荆州（今湖北江陵）人。贞观六年，迁太子洗马，未拜卒，卒于唐太宗贞观六年。弱冠知名，与虞世南、蔡君和、孔德绍、庚抱、廋自直、刘斌等登临山水，结为文会。大业末，为王世充弟杞王辩行台郎中。辩降，众引去，独孝孙攀援号恸送于郊。唐武德初，历虞州录事参军，补文学馆学士。贞观六年，迁著作佐郎，吴王友。历谘议参军，迁太子洗马，未拜，卒。孝孙著有文集三十卷，《两唐书志》传于世。"
  },
  "tags": []
}