{
  "id": 67237,
  "star": 1,
  "name": "瑞鹤仙（和丁基仲）",
  "dynasty": "宋代",
  "content": "画楼帘卷翠。正柳约东风，摇荡东霁。缃桃雨才洗。似妆临宝镜。脂凝铅水，云遍髻子。坠钗梁、羞看燕垒。最堪怜，锦绣香中，早有片红飘砌。 <br> 间记。琴弹古调，曲按清商，旧年时事。屏山画里。江南信，梦中寄。感春浓怀抱，午酲初解，浅酌依然又醉。傍阑干、犹怯馀寒，倦和袖倚。",
  "poet": {
    "id": 0,
    "star": 0,
    "name": "周氏"
  },
  "tags": []
}