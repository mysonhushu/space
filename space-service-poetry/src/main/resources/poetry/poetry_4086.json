{
  "id": 4086,
  "star": 1,
  "name": "倡女行",
  "dynasty": "唐代",
  "content": "石榴酒，葡萄浆。兰桂芳，茱萸香。愿君驻金鞍， <br> 暂此共年芳。愿君解罗襦，一醉同匡床。文君正新寡， <br> 结念在歌倡。昨宵绮帐迎韩寿，今朝罗袖引潘郎。 <br> 莫吹羌笛惊邻里，不用琵琶喧洞房。且歌新夜曲， <br> 莫弄楚明光。此曲怨且艳，哀音断人肠。",
  "poet": {
    "id": 1877,
    "star": 0,
    "name": "乔知之",
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。"
  },
  "tags": []
}