{
  "id": 28020,
  "star": 1,
  "name": "王居士",
  "dynasty": "唐代",
  "content": "筇杖倚柴关，都城卖卜还。雨中耕白水，云外劚青山。 <br> 有药身长健，无机性自闲。即应生羽翼，华表在人间。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}