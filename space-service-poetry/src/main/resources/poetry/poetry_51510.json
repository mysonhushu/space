{
  "id": 51510,
  "star": 1,
  "name": "临江仙（客有逢故人者，代书其情）",
  "dynasty": "宋代",
  "content": "莫恨那回容易别，不妨久远情肠。为人留下旧风光。花枝长好在，馥馥十年香。 <br> 便是旧时帘外月，却来小槛低窗。朦胧影里淡梳妆。相看如梦寐，回首乍思量。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}