{
  "id": 56683,
  "star": 1,
  "name": "雨中花",
  "dynasty": "宋代",
  "content": "一舸凌风，斗酒酹江，翩然乘兴东游。欲吐平生孤愤，壮气横秋。浩荡锦囊诗卷，从容玉帐兵筹。有当时桥下，取履仙翁，谈笑同舟。 <br> 先贤济世，偶耳功名，事成岂为封留。何况我、君恩深重，欲报无由。长望东南气王，从教西北云浮。断鸿万里，不堪回首，赤县神州。",
  "poet": {
    "id": 406,
    "star": 0,
    "name": "张孝祥",
    "image": "http://img.gushiwen.org/authorImg/zhangxiaoxiang.jpg",
    "desc": "张孝祥（1132年－1169年），字安国，号于湖居士，汉族，简州（今属四川）人，生于明州鄞县。宋朝词人。著有《于湖集》40卷、《于湖词》1卷。其才思敏捷，词豪放爽朗，风格与苏轼相近，孝祥“尝慕东坡，每作为诗文，必问门人曰：‘比东坡如何？’”"
  },
  "tags": []
}