{
  "id": 55832,
  "star": 1,
  "name": "小重山",
  "dynasty": "宋代",
  "content": "风＿池荷雨盖翻，明珠千万颗，碎仍圆。龟鱼浮戏皱清涟。翠光映，垂柳幂瑶烟。 <br> 幽兴寓薰弦。俗尘飞不到，小壶天。身闲无事自超然。拚酩酊，一枕游仙。",
  "poet": {
    "id": 2962,
    "star": 0,
    "name": "曹冠",
    "desc": "曹冠字宗臣，号双溪，东阳（今属浙江）人。绍兴二十四年进士。二十五年，为平江府府学教授，旋除国子录擢左宣议郎、太常博士，寻兼权中书门下检正诸房公事。桧死，为撰谥议，称桧“光弼圣主，绍开中兴，安宗社与阽危之中，恢太平于板荡之后。道德先天地，勋业冠古今”后数日，以右正言张修等论罢。明年，又被论为秦埙假手驳放科名。孝宗时，许再试，复登乾道五年（1169）进士。绍熙初，知郴州，转朝奉大夫赐金紫致仕，年八十卒。有《双溪集》二十卷，《景物类要诗》十卷，词有《燕喜词》一卷。"
  },
  "tags": []
}