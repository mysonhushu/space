{
  "id": 68331,
  "star": 1,
  "name": "桂枝香（过溧水感羊角哀左伯桃遗事）",
  "dynasty": "宋代",
  "content": "丁丁起处。在纵牧九京，经烧残树。时见鸟鸢饥噪，鸺鹠妖呼。数间老屋团荒堵。算何人、瓣香来注。淡烟斜照，闲花野棠，杳杳年度。 <br> 世事几、番云覆雨，独此道嫌人，抛弃尘土。眼里长青，谁也解如山否。三三五五骑牛伴，望前村、吹笛归去。柳青梨白，春浓月淡，蹋歌椎鼓。",
  "poet": {
    "id": 0,
    "star": 0,
    "name": "鞠华翁"
  },
  "tags": []
}