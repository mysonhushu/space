{
  "id": 67057,
  "star": 1,
  "name": "齐天乐（贺人入赘）",
  "dynasty": "宋代",
  "content": "青鸾海上传芳信。蓝田路入仙境。万卷书传，六奇计运，冰玉炯然清润。帷褰凤锦。□镜启鸾台，烟横鸳枕。一笑相迎，一双两好恰厮称。 <br> 风流人在仙隐。更一县、陶柳春近。梦想金桃，宴分玉果，指日送尝汤饼。枌榆接畛。管此去亲盟，镇长交聘。自古朱陈，一村惟两姓。",
  "poet": {
    "id": 2939,
    "star": 0,
    "name": "哀长吉",
    "desc": "哀长吉（生卒年不详）字叔巽，又字寿之，晚号委顺翁，崇安（今属福建）人。嘉定十三年（1220） 进士。授邵武簿，调靖江书记，秩满归隐武夷山。 有《鸡肋集》，《全宋词》辑其词六首。"
  },
  "tags": []
}