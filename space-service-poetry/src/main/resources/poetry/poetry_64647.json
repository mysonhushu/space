{
  "id": 64647,
  "star": 1,
  "name": "惜黄花慢",
  "dynasty": "宋代",
  "content": "雁空浮碧，印晓月，露洗重阳天气。望极楼外，淡烟半隔疏林，掩映断桥流水。黄金篱畔白衣人，更谁会、渊明深意。晚风底。落日乱鸿，飞起无际。情多对景凄凉，念旧赏，步屐登高迢递。兴满东山，共携素手持杯，劝泛玉浆云蕊。此时霜鬓欲归心，谩老尽、悲秋情味。向醉里。免得又成憔悴。",
  "poet": {
    "id": 2860,
    "star": 0,
    "name": "田为",
    "image": "http://img.gushiwen.org/authorImg/tianwei.jpg",
    "desc": "田为（生卒年不详），字不伐，籍里无考。善琵琶，通音律。政和末，充大晟府典乐。宣和元年（1119）罢典乐，为乐令。 《全宋词》存词六首，有《芊呕集》 田为才思与万俟咏抗行，词善写人意中事，杂以俗言俚语，曲尽要妙。 尝出含三个词牌的联语“玉蝴蝶恋花心动”，天下无能对者。"
  },
  "tags": []
}