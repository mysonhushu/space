{
  "id": 65614,
  "star": 1,
  "name": "水调歌头",
  "dynasty": "宋代",
  "content": "西风新叶坠，南国九秋初。周天三百六十五度、片云无。上有迢迢河汉，下有滔滔江水，横载洞庭湖。一叶放流去，人在浑仪图。满虚空，张宝盖，缀明珠。玻璃为地，游戏乾象驾坤舆。烂醉蓬莱方丈，遍入华严法界，试问夜何如。北斗转魁柄，东海欲飞乌。",
  "poet": {
    "id": 2148,
    "star": 0,
    "name": "甄龙友",
    "image": "http://img.gushiwen.org/authorImg/zhenlongyou.jpg",
    "desc": "甄龙友，后改良友，字云卿，永嘉（今浙江温州）人，迁居乐清（今属浙江）。高宗绍兴二十四年（一一五四）进士。官国子监簿。事见清光绪《乐清县志》卷八。"
  },
  "tags": []
}