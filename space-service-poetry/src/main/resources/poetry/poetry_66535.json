{
  "id": 66535,
  "star": 1,
  "name": "蓦山溪（感旧）",
  "dynasty": "宋代",
  "content": "刘郎老矣，倦入繁华地。触目愈伤情，念陈迹、人非物是。共谁携手，落日步江村，临远水，对遥山，闲看烟云起。 <br> 买牛卖剑，便作儿孙计。朋旧自荣华，也怜我、无名无利。箪瓢钟鼎，等是百年身，空妄作，枉迂回，贪爱从今止。",
  "poet": {
    "id": 2026,
    "star": 0,
    "name": "吴礼之",
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。"
  },
  "tags": []
}