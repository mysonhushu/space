{
  "id": 24792,
  "star": 40,
  "name": "岳阳别张祜",
  "dynasty": "唐代",
  "content": "十年蹭蹬为逐臣，鬓毛白尽巴江春。鹿鸣猿啸虽寂寞， <br> 水蛟山魅多精神。山疟困中闻有赦，死灰不望光阴借。 <br> 半夜州符唤牧童，虚教衰病生惊怕。巫峡洞庭千里馀， <br> 蛮陬水国何亲疏。由来真宰不宰我，徒劳叹者怀吹噓. <br> 霸桥昔与张生别，万变桑田何处说。龙蛇纵在没泥涂， <br> 长衢却为驽骀设。爱君气坚风骨峭，文章真把江淹笑。 <br> 洛下诸生惧刺先，乌鸢不得齐鹰鹞。岳阳西南湖上寺， <br> 水阁松房遍文字。新钉张生一首诗，自馀吟著皆无味。 <br> 策马前途须努力，莫学龙钟虚叹息。",
  "poet": {
    "id": 265,
    "star": 0,
    "name": "李涉",
    "desc": "李涉（约806年前后在世），唐代诗人。字不详，自号清溪子，洛（今河南洛阳）人。早岁客梁园，逢兵乱，避地南方，与弟李渤同隐庐山香炉峰下。后出山作幕僚。宪宗时，曾任太子通事舍人。不久，贬为峡州（今湖北宜昌）司仓参军，在峡中蹭蹬十年，遇赦放还，复归洛阳，隐于少室。文宗大和（827-835）中，任国子博士，世称“李博士”。著有《李涉诗》一卷。存词六首。"
  },
  "tags": []
}