{
  "id": 66573,
  "star": 1,
  "name": "水调歌头（怀山中）",
  "dynasty": "宋代",
  "content": "穷达付天命，生死见交情。人今老矣，□□狗苟与蝇营。赢得一头霜雪。闲却五湖风月。鸥鸟负前盟。颜厚已如甲，太息误平生。 <br> 相箕山，怀颍水，挹馀清。只今归去，沧浪深处濯吾缨。笑抚山中泉石。细说人间荆棘。有道苦难行。好补青萝屋，且占白云耕。",
  "poet": {
    "id": 0,
    "star": 0,
    "name": "徐冲渊"
  },
  "tags": []
}