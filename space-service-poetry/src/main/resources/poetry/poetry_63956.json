{
  "id": 63956,
  "star": 1,
  "name": "酹江月（梅和彦国）",
  "dynasty": "宋代",
  "content": "探春消息，觉南枝开遍，北枝犹阙。越女娉婷天下白，堪与冰霜争洁。孤影棱棱，暗香楚楚，水月成三绝。行云不动，素波轻浣尘袜。 <br> 回首雪里关山，玉龙吹怨，似替人幽咽。溪上园林应满树，一径莓苔萦折。金马疏篱，玉堂茅舍，终是风光别。寻花欲语，对花却又无说。",
  "poet": {
    "id": 2104,
    "star": 0,
    "name": "仇远",
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。"
  },
  "tags": []
}