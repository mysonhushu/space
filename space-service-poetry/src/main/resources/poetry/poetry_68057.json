{
  "id": 68057,
  "star": 3,
  "name": "沁园春（寿游侍郎）",
  "dynasty": "宋代",
  "content": "某恭审某官受天异禀，间世笃生。光辅三朝，伟甚忠清之节；退发一壑，粹然恬淡之风。帝眷耆英，神绥福祉。某不量寸朽，切庇万间。心之所祈，姑寄沁园春之赋；仁者必寿，愿同庄椿岁之多。俯伏露忱，仰祈电盼。 <br> 拂袖归来，懒踏前回，京华欢麈。算宦游虽好，何如生处，急流勇退，赢得闲人。身羡仙翁，萧然野服，笑永东溪溪上亭。头犹黑、甚丰姿鹤瘦，标致梅清。 <br> 今年转觉精神。便次第平头八十人。肯又抛渭钓，似周尚父，且来洛社，作宋耆英。报答明恩，一时分付，贤子贤孙事业新。丹心在，尚瓣香岁岁，遥祝尧龄。",
  "poet": {
    "id": 2604,
    "star": 0,
    "name": "陈若水",
    "desc": "陈若水，浙江苍南仙居柘园人。南宋咸淳四年（1268）戊辰科武进士。"
  },
  "tags": []
}