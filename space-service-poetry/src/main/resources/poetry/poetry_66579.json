{
  "id": 66579,
  "star": 1,
  "name": "念奴娇",
  "dynasty": "宋代",
  "content": "三山高惟月以庆元戊午校秋试于零陵竣事，尝游淡岩，观山谷留题。后廿九年，朅来分符，暮秋复游。睹景物之依然，叹岁月之逾迈。归兴翩翩，赋念奴娇一阕。 <br> 岩扃不锁，算空洞深窈，是谁初凿。帝遣六丁持月斧，乱把云根镵劚。骇目奇观，恍如崩浪，汹涌从天落。谪仙何处，翠珉佳句如昨。 <br> 惆怅白首重游，多情还似，与青山有约。且对清尊酬胜赏，休息舞衣歌乐。景物依然，头颅如许，何事嗟漂泊。翩翩归兴，故山无限林壑。",
  "poet": {
    "id": 0,
    "star": 0,
    "name": "高惟月"
  },
  "tags": []
}