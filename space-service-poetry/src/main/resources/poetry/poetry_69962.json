{
  "id": 69962,
  "star": 2,
  "name": "【双调】殿前欢_懒云窝，懒",
  "dynasty": "元代",
  "content": "　　懒云窝，懒云堆里即无何。半间茅屋容高卧，往事南柯。红尘自网罗，白日<br>闲酬和，青眼偏空阔。风波远我，我远风波。<br>　　懒云仙，蓬莱深处恣高眠。笔床茶灶添香篆，尽意留连。闲吟白雪篇，静阅<br>丹砂传，不羡青云选。林泉爱我，我爱林泉。<br>　　懒云巢，碧天无际雁行高。玉箫鹤背青松道，乐笑游遨，溪翁解冷淡嘲，山<br>鬼放揶揄笑，村妇唱糊涂调。风涛险我，我险风涛。<br>　　懒云关，一泓流水绕弯环。半窗斜日留晴汉，鸟倦知还。高眠仿谢安，归计<br>寻张翰，作赋思王粲。溪山恋我，我恋溪山。<br>　　懒云翁，一襟风月笑谈中。生平傲杀繁华梦，已悟真空。茶香水玉钟，酒竭<br>玻璃翁，云绕蓬莱洞。冥鸿笑我，我笑冥鸿。<br>　　懒云凹，按行松菊讯桑麻。声名不在渊明下，冷淡生涯。味偏长凤髓茶，梦<br>已随胡蝶化，身不入麒麟画。莺花厌我，我厌莺花。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}