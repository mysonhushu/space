{
  "id": 55500,
  "star": 1,
  "name": "风流子",
  "dynasty": "宋代",
  "content": "夜久烛花暗，仙翁醉、丰颊缕红霞。正三行钿袖，一声金缕，卷茵停舞，侧火分茶。笑盈盈，溅汤温翠＿，折印启缃纱。玉笋缓摇，云头初起，竹龙停战，雨脚微斜。 <br> 清风生两腋，尘埃尽，留白雪、长黄芽。解使芝眉长秀，潘鬓休华。想竹宫异日，衮衣寒夜，小团分赐，新样金花。还记玉麟春色，曾在仙家。",
  "poet": {
    "id": 1777,
    "star": 0,
    "name": "王千秋",
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。"
  },
  "tags": []
}