{
  "id": 55923,
  "star": 1,
  "name": "水调歌头（夷陵九日）",
  "dynasty": "宋代",
  "content": "举俗爱重九，秋至不须悲。登临昔贤胜地，空愧主人谁。滚滚长江不尽，叠叠青山无数，千载揖高姿。况有贤宾客，同醉此佳时。 <br> 坐间菊，青作袂，玉为肌。香英泛酒，风流绝胜酌酴醿。莫话龙山高会，只作东篱幽想，应有故人思。北望江南路，回首暮云披。",
  "poet": {
    "id": 416,
    "star": 0,
    "name": "管鉴",
    "desc": "管鉴字明仲，龙泉（今属浙江）人，徙临川（今江西抚州）。乾道九年（1173），范成大制置四川后东归，道经峡州，时管鉴为峡州守，见范成大 《吴船录》 。淳熙十三年（1186）任广东提刑，改转运判官，官至权知广州经略安抚使。词题所署干支，最迟者为甲辰生日，盖淳熙十一年（1184）。有 《养拙堂词》 一卷。"
  },
  "tags": []
}