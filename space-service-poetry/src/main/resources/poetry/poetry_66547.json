{
  "id": 66547,
  "star": 1,
  "name": "柳梢青（席上）",
  "dynasty": "宋代",
  "content": "板约红牙。歌翻白雪，杯泛流霞。苏小情多，潘郎年少，欢计生涯。 <br> 轩窗临水人家。更门掩、青春杏花。百万呼卢，十千沽酒，不负韵华。",
  "poet": {
    "id": 2026,
    "star": 0,
    "name": "吴礼之",
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。"
  },
  "tags": []
}