{
  "id": 42382,
  "star": 13,
  "name": "白雪歌",
  "dynasty": "唐代",
  "content": "皇穹何处飞琼屑，散下人间作春雪。五花马踏白云衢， <br> 七香车碾瑶墀月。苏岩乳洞拥山家，涧藤古栗盘银蛇。 <br> 寒郊复叠铺柳絮，古碛烂熳吹芦花。流泉不下孤汀咽， <br> 断臂老猿声欲绝。鸟啄冰潭玉镜开，风敲檐溜水晶折。 <br> 拂户初疑粉蝶飞，看山又讶白鸥归。孙康冻死读书闱， <br> 火井不暖温泉微。",
  "poet": {
    "id": 0,
    "star": 0,
    "name": "无名氏"
  },
  "tags": []
}