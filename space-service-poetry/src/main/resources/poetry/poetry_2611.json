{
  "id": 2611,
  "star": 1,
  "name": "和左仆射燕公春日端居述怀",
  "dynasty": "唐代",
  "content": "丰野光三杰，妫庭赞五臣。绨缃歌美誉，丝竹咏芳尘。 <br> 圣历开环象，昌年降甫申。高门非舍筑，华构岂垂纶。 <br> 凤邸抟霄翰，龙池跃海鳞。玉鼎升黄阁，金章谒紫宸。 <br> 礼闱通政本，文昌总国均。调风振薄俗，清教叙彝伦。 <br> 星回应缇管，日御警寅宾。叶上曾槐变，花发小堂春。 <br> 思挂五都冕，言访北山巾。赫赫容台上，千祀耀平津。",
  "poet": {
    "id": 1389,
    "star": 0,
    "name": "任希古",
    "image": "http://img.gushiwen.org/authorImg/renxigu.jpg",
    "desc": "任希古，字敬臣，棣州（今山东阳信县）人。唐朝大臣，文学家。生卒年均不详，约唐太宗贞观末年（公元650年）前后在世。五岁丧母，哀毁天至，刻志从学。年十六，刺史崔枢欲举秀才，自以学未广，遁去。又三年，卒业，举孝廉。永徽初年，与郭正一、崔融等同为薛元超所荐，授著作局正字。父丧服终，迁秘书郎。虞世南甚器其人，召为弘文馆学士，俄授越王（李贞）府西阁祭酒，许王（李素节）文学。后复为弘文馆学士，终官太子舍人。著有文集十卷传于世，留世诗文仅六篇。"
  },
  "tags": []
}