{
  "id": 65525,
  "star": 1,
  "name": "水调歌头（献田都统）",
  "dynasty": "宋代",
  "content": "凉露洗金井，一叶下梧桐。谪仙浪游，何事华发作诗翁。乌帽萧萧一幅，坐对清泉白石，矫首抚长松。独鹤归来晚，声在碧霄中。神仙宅，留玉节，驻金狨。黔南一道、十万貔虎控雕弓。笑折碧荷倒影，自唱采连新曲，词句满秋风。剑佩八千几，长入大明宫。",
  "poet": {
    "id": 0,
    "star": 0,
    "name": "刘之翰"
  },
  "tags": []
}