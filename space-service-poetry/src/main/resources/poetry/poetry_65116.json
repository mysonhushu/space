{
  "id": 65116,
  "star": 5,
  "name": "望江南（二）",
  "dynasty": "宋代",
  "content": "江南酒，何处味偏浓。醉卧春风深巷里，晓寻香旆小桥东。竹叶满金钟。檀板醉，人面粉生红。青杏黄梅朱阁上，鲥鱼苦笋玉盘中。酩酊任愁攻。",
  "poet": {
    "id": 228,
    "star": 0,
    "name": "王琪",
    "desc": "王琪：字君玉，生于华阳(今四川成都)，徙舒(今安徽庐江)。他是王罕之子、王珪的从兄。北宋政治家、文学家。"
  },
  "tags": []
}