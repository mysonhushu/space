{
  "id": 67891,
  "star": 1,
  "name": "沁园春",
  "dynasty": "宋代",
  "content": "金虎鸣秋，玉龙斯月，天气正凉。应梦熊时候，叶丹苔碧，栖鸾亭馆，橘绿橙黄。人在兰台公子上，更身寄风流屈宋乡。登赏处，记含情纾思，曾赋高唐。 <br> 春明旧家不远，算蝉嫣袭庆，都付仇香。况鹍弦初续，和生角征，鹗书频下，名厕循良。但得西风吹峡水，尽倒卷波澜添寿觞。功业事，有朱颜领略，未许称量。",
  "poet": {
    "id": 0,
    "star": 0,
    "name": "郑元秀"
  },
  "tags": []
}