{
  "id": 42273,
  "star": 1,
  "name": "玉烛",
  "dynasty": "唐代",
  "content": "历象璿玑正，休征玉烛明。四时佳气满，五纬太阶平。 <br> 律吕风光至，烟云瑞色呈。年和知岁稔，道泰喜秋成。 <br> 寰海皇恩被，乾坤至化清。自怜同野老，帝力讵能名。",
  "poet": {
    "id": 2629,
    "star": 0,
    "name": "员南溟",
    "desc": "生卒年、籍贯皆不详。代宗大历八年(773)登进士第。事迹见《登科记考》卷一〇。《全唐诗》存诗1首。"
  },
  "tags": []
}