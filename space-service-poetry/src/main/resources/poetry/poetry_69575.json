{
  "id": 69575,
  "star": 16,
  "name": "【双调】行香子",
  "dynasty": "元代",
  "content": "无也闲愁，有也闲愁，有无间愁得白头。花能助喜，酒解忘忧。对东篱，思北海，忆南楼。<br>【庆宣和】过了重阳九月九，叶落归秋，残菊胡蝶强风流。劝酒，劝酒。<br>【锦上花】莫莫休休，浮生参透。能得朱颜，几回白昼。野鹤孤云，倒大自由。去雁来鸿，催人皓首。位至八府中，谁说百年后？则落得庄周，叹打骷髅。爱煞当年，鲁连乘舟。那个如今，陶潜种柳。<br>【清江引】青云兴尽王子猷，半路里干生受。马踏街头月，耳听宫前漏，知他恁羡甚么关内侯。<br>【碧玉箫】莺也似歌喉，佳节若为酬，傀儡棚头，题甚么抱官囚，自也羞，则不如一笔勾。锦瑟左右，红妆前后，朦胧醉眸，觑只头黄花瘦。<br>【离亭宴带歇指熬】花开但愿人长久，人闲难得花依旧，夕阳暂留。酒中仙，尘外客，林间友。黄橙带露时，紫蟹迎霜候，香醪羡篘，酒和花，人共我，无何有。细杖藜，宽袍袖，断送了西风罢手。常待做快活头，永休开是非口。",
  "poet": {
    "id": 306,
    "star": 0,
    "name": "马致远",
    "image": "http://img.gushiwen.org/authorImg/mazhiyuan.jpg",
    "desc": "马致远（1250年-1321年），字千里，号东篱（一说字致远，晚号“东篱”），汉族，大都（今北京）人，另一说（马致远是河北省东光县马祠堂村人，号东篱，以示效陶渊明之志）。他的年辈晚于关汉卿、白朴等人，生年当在至元（始于1264）之前，卒年当在至治改元到泰定元年（1321—1324）之间，与关汉卿、郑光祖、白朴并称“元曲四大家”，是我国元代时著名大戏剧家、散曲家。"
  },
  "tags": []
}