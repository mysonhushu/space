{
  "id": 68716,
  "star": 1,
  "name": "满庭芳（游人涤赋）",
  "dynasty": "宋代",
  "content": "五洞深沈，九峰回抱，望中云汉相侵。暮春天气，宫殿翠烟深。一片山光澹净，溪月上、碧水浮金。琼楼杪，仙人度曲，空外响虚音。 <br> 龙香，时暗引，青鸾白鹤，飞下秋阴。露华冷、琼珠点缀瑶林。犹记华胥梦断，从别后、几许追寻。人间世，逝川东注，红日又西沈。",
  "poet": {
    "id": 0,
    "star": 0,
    "name": "陈若晦"
  },
  "tags": []
}