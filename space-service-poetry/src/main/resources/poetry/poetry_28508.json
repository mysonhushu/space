{
  "id": 28508,
  "star": 1,
  "name": "奉命和后池十韵",
  "dynasty": "唐代",
  "content": "叠石通溪水，量波失旧规。芳洲还屈曲，朱阁更逶迤。 <br> 浴鸟翻荷叶，惊蝉出柳丝。翠烟秋桧耸，红露晓莲披。 <br> 攀槛登楼近，停桡待客迟。野桥从浪没，轻舸信风移。 <br> 竹韵迁棋局，松阴递酒卮。性闲鸥自识，心远鹤先知。 <br> 应想秦人会，休怀越相祠。当期穆天子，箫鼓宴瑶池。 ",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}