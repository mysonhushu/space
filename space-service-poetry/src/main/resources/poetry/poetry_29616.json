{
  "id": 29616,
  "star": 1,
  "name": "赠巩畴",
  "dynasty": "唐代",
  "content": "密雪松桂寒，书窗导馀清。风撼冰玉碎，阶前琴磬声。 <br> 榻静几砚洁，帙散缣缃明。高论展僧肇，精言资巩生。 <br> 立意加玄虚，析理分纵横。万化悉在我，一物安能惊。 <br> 江海何所动，丘山常自平。迟速不相阂，后先徒起争。 <br> 镜照分妍丑，秤称分重轻。颜容宁入鉴，铢两岂关衡。 <br> 蕴微道超忽，剖镫音泠泠。纸上掣牢键，舌端摇利兵。 <br> 圆澈保直性，客尘排妄情。有住即非住，无行即是行。 <br> 疏越舍朱弦，哇淫鄙秦筝。淡薄贵无味，羊斟惭大羹。 <br> 洪远包乾坤，幽窅潜沈冥。罔烦跬步举，顿达万里程。 <br> 庐远尚莫晓，隐留曾误听。直须持妙说，共诣毗耶城。",
  "poet": {
    "id": 2376,
    "star": 0,
    "name": "郑薰",
    "desc": "郑薰，生卒年不详。字子溥。文宗大和二年(828)登进士第，任户部员外郎、郎中。武宗会昌六年(846)，任台州刺史，转漳州刺史，入为考功郎中。宣宗大中三年(849)，充翰林学士、加知制诰。后拜中书舍人，工、礼二部侍郎。十年，自河南尹改宣歙观察使。性廉正，将吏不喜，共谋逐之，薰遂奔之扬州。贬棣王府长史，分司东都。懿宗立，召为太常少卿，累擢吏部侍郎。后以太子少师致仕，号“七松处士”。生平详见《唐阙史》卷上、《新唐书》本传、《唐诗纪事》卷五〇、《嘉定赤城志》卷八。薰能诗善文。《全唐诗》存诗1首，《全唐诗外编》补诗1首。"
  },
  "tags": []
}