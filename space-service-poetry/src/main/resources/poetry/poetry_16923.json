{
  "id": 16923,
  "star": 1,
  "name": "奉和圣制九月十八日赐百寮追赏因书所怀",
  "dynasty": "唐代",
  "content": "锡宴朝野洽，追欢尧舜情。秋堂丝管动，水榭烟霞生。 <br> 黄花媚新霁，碧树含馀清。同和六律应，交泰万宇平。 <br> 春藻下中天，湛恩阐文明。小臣谅何以，亦此摽华缨。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}