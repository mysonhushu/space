{
  "id": 59302,
  "star": 1,
  "name": "水调歌头",
  "dynasty": "宋代",
  "content": "富贵本何物，底用苦趋奔。都为造物娱弄，人事覆来翻。须索高抬目力，觑破只同儿戏，不必更重论。但愿吾长健，赢得日加飧。 <br> 衣轻裘，乘驷马，驾高轩。算来荣耀，终输渔叟钓江村。休叹谋身太拙，未必折腰便是，炙手几曾温。清议不可辱，千古要长存。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}