{
  "id": 13700,
  "star": 1,
  "name": "送归中丞使新罗（一本题下有册立吊祭四字）",
  "dynasty": "唐代",
  "content": "远国通王化，儒林得使臣。六君成典册，万里奉丝纶。 <br> 云水连孤棹，恩私在一身。悠悠龙节去，渺渺蜃楼新。 <br> 望里行还暮，波中岁又春。昏明看日御，灵怪问舟人。 <br> 城邑分华夏，衣裳拟缙绅。他时礼命毕，归路勿迷津。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}