{
  "id": 55347,
  "star": 1,
  "name": "瑞鹤仙（饯交代沈公雅台山寺作，继作朝中措）",
  "dynasty": "宋代",
  "content": "揽垂杨细折。有别情遗爱，与君都说。文茵带琱轭。是行春来处，去年阡陌。柔桑半叶。转光风、轻扬秀麦。正人家共约，耕相借牛，社相留客。 <br> 清绝。溪山犹记，脱帽吟风，倚楼招月。东君何事，将春至，放春歇。道从今江上，一花一柳，皆想油幢瑞节。纵离愁、瘦减腰围，带金正晔。",
  "poet": {
    "id": 650,
    "star": 0,
    "name": "赵彦端",
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。"
  },
  "tags": []
}