{
  "id": 61123,
  "star": 1,
  "name": "水龙吟",
  "dynasty": "宋代",
  "content": "即令七十平头，岂能久作人间客。左车牙落，半分臂小，几茎须白。挟种树书，举障尘扇，著游山屐。任蛙蟆胜负，鱼龙变化，侬方在、华胥国。 <br> 岛大功名官职。眼中花、须臾无迹。小儿破贼，二郎作相，有何奇特。同辈萧疏，且留铁汉，要摩铜狄。向宝钗楼里，天津桥上，月明横笛。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}