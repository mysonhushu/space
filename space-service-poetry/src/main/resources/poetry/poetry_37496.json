{
  "id": 37496,
  "star": 1,
  "name": "和韩致光侍郎无题三首十四韵",
  "dynasty": "唐代",
  "content": "珠佩元消暑，犀簪自辟尘。掩灯容燕宿，开镜待鸡晨。 <br> 去懒都忘旧，来多未厌新。每逢忧是梦，长忆故延真。 <br> 杏小双圆压，山浓两点嚬。瘦难胜宝带，轻欲驭飙轮。 <br> 篦凤金雕翼，钗鱼玉镂鳞。月明无睡夜，花落断肠春。 <br> 解舞何须楚，能筝可在秦。怯探同海底，稀遇极天津。 <br> 绿柰攀宫艳，青梅弄岭珍。管纤银字咽，梭密锦书匀。 <br> 厌胜还随俗，无疑不避人。可怜三五夕，妩媚善为邻。 <br> 舞转轻轻雪，歌霏漠漠尘。漫游多卜夜，慵起不知晨。 <br> 玉箸和妆裛，金莲逐步新。凤笙追北里，鹤驭访南真。 <br> 有恨都无语，非愁亦有嚬。戏应过蚌浦，飞合入蟾轮。 <br> 杯样成言鸟，梳文解卧鳞。逢迎大堤晚，离别洞庭春。 <br> 似玉曾夸赵，如云不让秦。锦收花上露，珠引月中津。 <br> 木为连枝贵，禽因比翼珍。万峰酥点薄，五色绣妆匀。 <br> 獭髓求鱼客，鲛绡托海人。寸肠谁与达，洞府四无邻。 <br> 绮阁临初日，铜台拂暗尘。鷾鸸偏报晓，乌鶂惯惊晨。 <br> 鱼网裁书数，鹍弦上曲新。病多疑厄重，语切见心真。 <br> 子母钱征笑，西南月借嚬。捣衣嫌独杵，分袂怨双轮。 <br> 贝叶教丹觜，金刀寄赤鳞。卷帘吟塞雪，飞楫渡江春。 <br> 解织宜名蕙，能歌合姓秦。眼穿回雁岭，魂断饮牛津。 <br> 药自偷来绝，香从窃去珍。茗煎云沫聚，药种玉苗匀。 <br> 草密应迷客，花繁好避人。长干足风雨，遥夜与谁邻。",
  "poet": {
    "id": 814,
    "star": 0,
    "name": "吴融",
    "image": "http://img.gushiwen.org/authorImg/wurong.jpg",
    "desc": "吴融，唐代诗人。字子华，越州山阴（今浙江绍兴）人。吴融生于唐宣宗大中四年（850），卒于唐昭宗天复三年（903），享年五十四岁。他生当晚唐后期，一个较前期更为混乱、矛盾、黑暗的时代，他死后三年，曾经盛极一时的大唐帝国也就走入历史了，因此，吴融可以说是整个大唐帝国走向灭亡的见证者之一。"
  },
  "tags": []
}