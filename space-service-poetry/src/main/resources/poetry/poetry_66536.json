{
  "id": 66536,
  "star": 1,
  "name": "风入松（江景）",
  "dynasty": "宋代",
  "content": "苹汀蓼岸荻花洲。占断清秋。五湖景物供心眼，几曾有、一点闲愁。梦里翩翩胡蝶，觉来叶叶渔舟。 <br> 谢郎随分总优游。信任沉浮。恬然云水无贪吝，笑分缠、骑鹤扬州。只恐丹青妙笔，写传难尽风流。",
  "poet": {
    "id": 2026,
    "star": 0,
    "name": "吴礼之",
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。"
  },
  "tags": []
}