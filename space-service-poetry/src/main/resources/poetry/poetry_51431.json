{
  "id": 51431,
  "star": 1,
  "name": "绛都春（太师生辰）",
  "dynasty": "宋代",
  "content": "余寒尚峭。早凤沼冻开，芝田春到。茂对诞期，天与公春向廊庙。元功开物争春妙。付与秾华多少。召还和气，拂开霁色，未妨谈笑。 <br> 缥缈。五云乱处，种雕菰向熟，碧桃犹小。雨露在门，光彩充闾乌亦好。宝熏郁雾城南道。天自锡公难老。看公身任安危，二十四考。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}