{
  "id": 65079,
  "star": 6,
  "name": "满江红",
  "dynasty": "宋代",
  "content": "无利无名，无荣无辱，无烦无恼。夜灯前、独歌独酌，独吟独笑。况值群山初雪满，又兼明月交光好。便假饶百岁拟如何，从他老。知富贵，谁能保。知功业，何时了。算簟瓢金玉，所争多少。一瞬光阴何足道，但思行乐常不早。待春来携酒殢东风，眠芳草。",
  "poet": {
    "id": 290,
    "star": 0,
    "name": "张昪",
    "image": "http://img.gushiwen.org/authorImg/zhangbian.jpg",
    "desc": "张昪（992─1077）字杲卿，韩城（今属陕西）人。南宋初人，作者经历宋由盛到衰的时代。此词为作者退居期间所作。大中祥符八年（1015）进士，官至御史中丞、参知政事兼枢密使，以太子太师致仕。熙宁十年卒，年八十六，谥康节。"
  },
  "tags": []
}