{
  "id": 65115,
  "star": 1,
  "name": "望江南（柳）",
  "dynasty": "宋代",
  "content": "江南柳，烟穗拂人轻。愁黛空长描不似，舞腰虽瘦学难成。天意与风情。攀折处，离恨几时平。已纵柔条萦客棹，更飞狂絮扑旗亭。三月乱莺声。",
  "poet": {
    "id": 228,
    "star": 0,
    "name": "王琪",
    "desc": "王琪：字君玉，生于华阳(今四川成都)，徙舒(今安徽庐江)。他是王罕之子、王珪的从兄。北宋政治家、文学家。"
  },
  "tags": []
}