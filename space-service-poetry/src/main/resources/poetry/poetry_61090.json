{
  "id": 61090,
  "star": 3,
  "name": "满江红（送王实之）",
  "dynasty": "宋代",
  "content": "天壤王郎，数人物、方今第一。谈笑里、风霆惊座，云烟生笔。落落元龙湖海气，琅琅董相天人策。问如何、十载尚青衫，诸缑客。 <br> 易爱底，些官职。难保底，些名节。拟闭门投辖，剧谈三日。畴昔评君天下宝，当为天下苍生惜。向临分、慷慨出商声，摧金石。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}