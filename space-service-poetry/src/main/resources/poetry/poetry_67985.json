{
  "id": 67985,
  "star": 1,
  "name": "水调歌头",
  "dynasty": "宋代",
  "content": "风流九霞客，名在五云乡。十年出入华禁，簪橐奉君王。黄伞西清日转，宝月红鸾影里，长近赭袍光。彩笔赓歌处，殿阁有余凉。 <br> 跨秋风，凌宝鼎，笑芝房。人间争识奇贵，妙贴焕名章。莫羡碧幢金印，换取玉堂清琐，翰墨看淋浪。岁岁宫壶酒，雨露带天香。",
  "poet": {
    "id": 0,
    "star": 0,
    "name": "蒋思恭"
  },
  "tags": []
}