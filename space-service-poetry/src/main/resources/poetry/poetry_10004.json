{
  "id": 10004,
  "star": 1,
  "name": "送从弟永任饶州录事参军",
  "dynasty": "唐代",
  "content": "一官万里向千溪，水宿山行鱼浦西。日晚长烟高岸近， <br> 天寒积雪远峰低。芦花渚里鸿相叫，苦竹丛边猿暗啼。 <br> 闻道慈亲倚门待，到时兰叶正萋萋。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}