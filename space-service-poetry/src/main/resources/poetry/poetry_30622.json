{
  "id": 30622,
  "star": 1,
  "name": "申湖",
  "dynasty": "唐代",
  "content": "昔年依峡寺，每日见申湖。下泪重来此，知心一已无。 <br> 雨霖舟色暗，岸拔木形枯。旧境深相恼，新春宛不殊。 <br> 方来寻熟侣，起去恨惊凫。忍事花何笑，喧吟瀑正粗。 <br> 堪忧从宦到，倍遣曩怀孤。上马终回首，傍人怪感吁。",
  "poet": {
    "id": 947,
    "star": 0,
    "name": "薛能",
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。"
  },
  "tags": []
}