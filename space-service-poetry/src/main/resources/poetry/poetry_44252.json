{
  "id": 44252,
  "star": 1,
  "name": "送僧入石霜",
  "dynasty": "唐代",
  "content": "举世只堪吁，空知与道俱。论心齐至圣，对镜破凡夫。 <br> 业王如云合，头低似箭驱。三清徒妄想，千载亦须臾。 <br> 唯我流阳叟，深云领毳徒。尽骑香白象，皆握月明珠。 <br> 寂寞排松榻，斓斑半雪须。苔侵长者论，岚蚀祖师图。 <br> 翠巘金钟晓，香林宝月孤。兟兟齐白趾，赫赫共洪炉。 <br> 山色锄难尽，松根踏欲无。难评传的的，须到不区区。 <br> 撩舍新罗瘦，炉烟榾柮粗。烧畬平虎窟，分瀑入香厨。 <br> 师去情何切，人间事莫拘。穿林宿古冢，踏叶揭空盂。 <br> 无事终无事，令枯便合枯。他年相觅在，亦不是生苏。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}