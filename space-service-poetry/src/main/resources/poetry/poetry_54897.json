{
  "id": 54897,
  "star": 1,
  "name": "满庭芳（赏梅）",
  "dynasty": "宋代",
  "content": "腊雪方凝，春曦俄漏，画堂小秩芳筵。玉台仙蕊，帘外幂瑶烟。莫话青山万树，聊须对、一段孤妍。杯行处，香参鼻观，百濯未为贤。 <br> 吾庐，何处好，绣香竹畔，偶桂溪边。且为渠珍重，满泛金船。已拚春酲一枕，如今且、醉倒花前。花飞后，欢呼一笑，又是说明年。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}