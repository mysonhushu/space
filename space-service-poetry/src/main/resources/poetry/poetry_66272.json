{
  "id": 66272,
  "star": 1,
  "name": "满庭芳（蜡梅）",
  "dynasty": "宋代",
  "content": "色染莺黄，枝横鹤瘦，玉奴蝉蜕花间。铅华不御，慵态尽欹鬟。冷淡琐窗烟雾，来清供、莞尔怡颜。狂峰蝶，还须敛衽，何得傍高闲。 <br> 西山。招隐处，寒云缭绕，流水回环。念风前绰约，雪后清孱。别是仙韵道标，应羞对、舞袖弓弯。怀真赏，今宵归梦，一饷许跻攀。",
  "poet": {
    "id": 1509,
    "star": 0,
    "name": "虞俦",
    "desc": "虞俦，生卒年月不详，字寿老，宁国(今属安徽）人。南宋政治家，文学家。隆兴初进人太学，中进士。曾任绩溪县令，湖州、平江知府。庆元六年（1200）召入太常少卿，提任兵部侍郎。工诗文，著有《尊白堂集》24卷，清修《四库全书》收录其部分诗文。如其词《满庭芳》：色染莺黄，枝横鹤瘦，玉奴蝉蜕花间。铅华不御，慵态尽欹鬟。"
  },
  "tags": []
}