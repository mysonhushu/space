{
  "id": 63663,
  "star": 1,
  "name": "贺新郎",
  "dynasty": "宋代",
  "content": "何而不感。遂赋此呈燕五峰。 <br> 帆卸西湾侧。望康庐、老峰面目，旧曾相识。岁岁滔滔江浪远，回首暮云空碧。今想见、发痕全白。眠鹿矶头茅屋烂，问草堂、谁管真泉石。还更有，青牛迹。 <br> 老峰点首如招客。道十年、玉斗窗间，两成疏觌。赢得老夫谙阅世，不作少年太息。看雨余、依旧青山色。汶上归来重过我，最峰头、新长芝堪摘。分半席、共横笛。",
  "poet": {
    "id": 2785,
    "star": 0,
    "name": "王奕",
    "desc": "王奕（生卒年不详），字伯敬，号斗山，玉山（今属江西）人。生于南宋，入元后曾出任玉山县儒学教谕。与谢枋得等南宋遗民交往密切，诗文中不乏以遗民自居的文句，所以《宋诗纪事》将他列入书中。清乾隆年间编《四库全书》，因王奕《玉窗如庵记》末署“岁癸巳二月朔，前奉旨特补玉山儒学教谕王奕伯敬谨撰并书”，认为“癸巳为至元三十年（1293），然则奕食元禄久矣，迹其出处，与仇远、白珽相类。”（《四库全书总目》卷一六六）改题元人。代表作品有《酹江月》、《摸鱼儿》和《沁园春》等。"
  },
  "tags": []
}