{
  "id": 70466,
  "star": 1,
  "name": "【双调】殿前欢_春据危阑，",
  "dynasty": "元代",
  "content": "春<br>据危阑，看浮屠双耸倚高寒，鳞鳞万瓦连霄汉。俯视尘寰，望飞来紫翠间。云初散，放老眼情无限。知他是西山傲我，我傲西山？<br>夏<br>柳扶疏，玻璃万顷浸冰壶，流莺声里笙歌度。士女相呼，有丹青画不如。迷归路，又撑入荷深处。知他是西湖恋我，我恋西湖？<br>秋<br>洞箫歌，问当年赤壁乐如何，比西湖画舫争些个？一样烟波，有吟人景便多。四海诗名播，千载谁酬和？知他是东坡让我，我让东坡？<br>冬<br>捻冰髭，绕孤山枉了费寻思，自通仙去后无高士。冷落幽姿，道梅花不要诗。休说推敲字，效杀颦难似。知他是西施笑我，我笑西施？<br>浪淘淘，看渔翁举网趁春潮，林间又见樵夫闹。伐木声高，比功名客更劳。虽然道，他终是心中乐。知他是渔樵笑我，我笑渔樵？<br>醉归来，袖春风下马笑盈腮，笙歌接到朱帘外。夜宴重开，十年前一秀才。黄齑菜，打熬到文章伯。施展出江湖气概，抖擞出风月情怀。",
  "poet": {
    "id": 638,
    "star": 0,
    "name": "薛昂夫",
    "image": "http://img.gushiwen.org/authorImg/xueangfu.jpg",
    "desc": "薛昂夫(1267—1359) 元代散曲家。回鹘（即今维吾尔族）人。原名薛超吾，以第一字为姓。先世内迁，居怀孟路（治所在今河南沁阳）。祖、父皆封覃国公。汉姓为马，又字九皋，故亦称马昂夫、马九皋。据赵孟頫《薛昂夫诗集序》（《松雪斋文集》），他曾执弟子礼于刘辰翁(1234～1297)门下，约可推知他生年约在元初至元年间。历官江西省令史，佥典瑞院事、太平路总管、衢州路总管等职。薛昂夫善篆书，有诗名，诗集已佚。诗作存于《皇元风雅后集》、《元诗选》等集中。"
  },
  "tags": []
}