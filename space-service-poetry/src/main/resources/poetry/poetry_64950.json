{
  "id": 64950,
  "star": 1,
  "name": "醉蓬莱（力修宝学贤表宴胡明仲侍郎，遣歌姬来乞词，作醉蓬莱令歌之）",
  "dynasty": "宋代",
  "content": "看鸥翻波溅，苹末风轻，水轩消暑。云叠奇峰，破桐阴亭午。列岫连环，溜泉鸣玉，对幅巾芒履。况有清时，风流故人，剧谈挥尘。 <br> 才冠一时，论高两汉，书扇豪踪，吐凤辞语。书锦归来，庆长年老母。且尽绿尊，莫怀归兴，听扇歌高举。会见登庸，泥封诏下，促朝天去。",
  "poet": {
    "id": 156,
    "star": 0,
    "name": "孙道绚",
    "image": "http://img.gushiwen.org/authorImg/sundaoxuan.jpg",
    "desc": "孙道绚，号冲虚居士，宋代建安（今福建建瓯）人。善诗词，笔力甚高。遗词六首。"
  },
  "tags": []
}