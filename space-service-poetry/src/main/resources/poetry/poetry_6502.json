{
  "id": 6502,
  "star": 1,
  "name": "鄂渚招王昌龄张偾",
  "dynasty": "唐代",
  "content": "刈芦旷野中，沙土飞黄云。天晦无精光，茫茫悲远君。 <br> 楚山隔湘水，湖畔落日曛。春雁又北飞，音书固难闻。 <br> 谪居未为叹，谗枉何由分。午日逐蛟龙，宜为吊冤文。 <br> 翻覆古共然，名宦安足云。贫士任枯槁，捕鱼清江濆。 <br> 有时荷锄犁，旷野自耕耘。不然春山隐，溪涧花氤氲。 <br> 山鹿自有场，贤达亦顾群。二贤归去来，世上徒纷纷。",
  "poet": {
    "id": 443,
    "star": 0,
    "name": "常建",
    "image": "http://img.gushiwen.org/authorImg/changjian.jpg",
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。"
  },
  "tags": []
}