{
  "id": 58981,
  "star": 2,
  "name": "桂枝香",
  "dynasty": "宋代",
  "content": "仙风透骨。向夏叶丛中，春花重出。骏发天香，不是世间尤物。占些空阔闲田地，共霜轮、伴他秋实。浅非冷蕊，深非幽艳，中无倚握。 <br> 任点取、龙涎笃耨。儿女子看承，万屈千屈。做数珠见，刻画毋盐唐突。不知几树栾团着，但口吻、非鸣云室。是耶非也，书生见识，圣贤心术。",
  "poet": {
    "id": 244,
    "star": 0,
    "name": "陈亮",
    "image": "http://img.gushiwen.org/authorImg/chenliang.jpg",
    "desc": "陈亮（1143—1194）原名汝能，后改名陈亮，字同甫，号龙川，婺州永康（今属浙江）人。婺州以解头荐，因上《中兴五论》，奏入不报。孝宗淳熙五年，诣阙上书论国事。后曾两次被诬入狱。绍熙四年光宗策进士第一，状元。授签书建康府判官公事，未行而卒，谥号文毅。所作政论气势纵横，词作豪放，有《龙川文集》《龙川词》，宋史有传。"
  },
  "tags": []
}