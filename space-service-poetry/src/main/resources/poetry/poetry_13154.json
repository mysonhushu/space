{
  "id": 13154,
  "star": 2,
  "name": "感怀弟妹（一作汝坟示弟妹）",
  "dynasty": "唐代",
  "content": "今日春气暖，东风杏花拆。筋力久不如，却羡涧中石。 <br> 神仙杳难准，中寿稀满百。近世多夭伤，喜见鬓发白。 <br> 杖藜竹树间，宛宛旧行迹。岂知林园主，却是林园客。 <br> 兄弟可存半，空为亡者惜。冥冥无再期，哀哀望松柏。 <br> 骨肉能几人，年大自疏隔。性情谁免此，与我不相易。 <br> 唯念得尔辈，时看慰朝夕。平生兹已矣，此外尽非适。",
  "poet": {
    "id": 2228,
    "star": 0,
    "name": "沈千运",
    "desc": "沈千运(713—756)， 吴兴（今浙江湖州）人，家居汝北(今河南汝州)。天宝中，数应举不第，时年齿已迈，遨游襄、邓间，干谒名公。 《元结箧中集序》、《书史会要》载：“工文，善八分”。工旧体诗，其诗反对华词艳语，气格高古，当时士流，皆敬慕之，号为“沈四山人”。孟云卿、王季友、于逖、张彪、赵微明、元季川等皆其同调。有诗传世。诗人元结曾编七人诗为《箧中集》，千运为之冠。其诗被称“独挺于流俗之中，强攘于已溺之后”。诗中挽歌别诗多奇语，得后人称许。号为“沈四山人”。"
  },
  "tags": []
}