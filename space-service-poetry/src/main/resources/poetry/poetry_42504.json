{
  "id": 42504,
  "star": 1,
  "name": "寄司空曙李端联句",
  "dynasty": "唐代",
  "content": "长安一分首，万里隔烟波。 ——王早 <br> 海上青山暮，天涯白发多。 ——耿湋 <br> 寻僧因看竹，访道或求鹅。 ——辛晃 <br> 云树无猿鸟，阴崖足薜萝。 ——耿湋 <br> 醉中留越客，兴里眄庭柯。 ——辛晃 <br> 黄叶身仍逐，丹霄背未摩。 ——耿湋 <br> 别愁连旦暮，归梦绕关河。 ——辛晃 <br> 高柳寒蝉对，空阶夜雨和。 ——耿湋 <br> 年华空荏苒，名宦转蹉跎。 ——辛晃 <br> 南陌东城路，春来几度过。 ——耿湋",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}