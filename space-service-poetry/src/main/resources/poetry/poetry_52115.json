{
  "id": 52115,
  "star": 42,
  "name": "青玉案",
  "dynasty": "宋代",
  "content": "小山遮断蓝桥路。恨短梦、难飞去。长记修眉萦曲度。约花开槛，映风招袖，总是怜渠处。 <br> 追欢我已伤迟暮。犹有多情旧时句。极目高楼千尺许。竹枝三唱，为君凄断，东日西边雨。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}