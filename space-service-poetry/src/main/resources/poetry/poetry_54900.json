{
  "id": 54900,
  "star": 1,
  "name": "满庭芳（评梅）",
  "dynasty": "宋代",
  "content": "一阵清香，不知来处，元来梅已舒英。出篱含笑，芳意为人倾。细看高标孤韵，谁家有、别得花人。应须是，魏徵妩媚，夷甫太鲜明。 <br> 北枝，方半吐，水边疏影，绰约娉婷。问横空皎月，匝地寒E648。何似此花清绝，凭君为、子细推评。幽奇处，素娥青女，著意为横陈。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}