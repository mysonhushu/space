{
  "id": 70652,
  "star": 1,
  "name": "【黄钟】醉花阴_宝钏松金髻",
  "dynasty": "元代",
  "content": "宝钏松金髻云亸，甚试曾浓梳艳裹，宽绣带掩香罗。鬼病厌厌，除见他家可。<br>【出队子】伤心无奈，遣离人愁闷多。见银台绛蜡尽消磨，玉鼎无烟香烬火，烛灭香消怎奈何？：<br>【幺】情郎去后添寂寞，盼佳期无始未。这一双业眼敛秋波，两叶愁眉蹙翠蛾，泪滴胭脂添玉颗。<br>【尾】着我倒枕捶床怎生卧？到二三更暖不温和，连这没人情的被窝儿也奚落我！",
  "poet": {
    "id": 0,
    "star": 0,
    "name": "陈子厚"
  },
  "tags": []
}