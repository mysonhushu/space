{
  "id": 1332,
  "star": 6,
  "name": "相和歌辞。从军行二首",
  "dynasty": "唐代",
  "content": "涂山烽候惊，弭节度龙城。冀马楼兰将，燕犀上谷兵。 <br> 剑寒花不落，弓晓月逾明。凛凛严霜节，冰壮黄河绝。 <br> 蔽日卷征蓬，浮天散飞雪。全兵值月满，精骑乘胶折。 <br> 结发早驱驰，辛苦事旌麾。马冻重关冷，轮摧九折危。 <br> 独有西山将，年年属数奇。 <br> 爟火发金微，连营出武威。孤城寒云起，绝阵虏尘飞。 <br> 侠客吸龙剑，恶少缦胡衣。朝摩骨都垒，夜解谷蠡围。 <br> 萧关远无极，蒲海广难依。沙磴离旌断，晴川候马归。 <br> 交河梁已毕，燕山旆欲飞。方知万里相，侯服有光辉。",
  "poet": {
    "id": 577,
    "star": 0,
    "name": "虞世南",
    "image": "http://img.gushiwen.org/authorImg/yushinan.jpg",
    "desc": "永兴县文懿子虞世南，字伯施，汉族，余姚（慈溪市观海卫镇鸣鹤场）人。初唐著名书法家、文学家，政治家。隋炀帝时官起居舍人，唐时历任秘书监、弘文馆学士等。唐太宗称他德行、忠直、博学、文词、书翰为五绝（“世南一人，有出世之才，遂兼五绝。一曰忠谠，二曰友悌，三曰博文，四曰词藻，五曰书翰。”原有诗文集30卷，但早已散失不全。民国时期，张寿镛辑成 《虞秘监集》 4卷，收入 《四明丛书》。"
  },
  "tags": []
}