{
  "id": 2577,
  "star": 1,
  "name": "谒汉高庙",
  "dynasty": "唐代",
  "content": "纂尧灵命启，灭楚馀闰终。飞名膺帝箓，沈迹韫神功。 <br> 瑞气朝浮砀，祥符夜告丰。抑扬驾人杰，叱咤掩时雄。 <br> 缔构三灵改，经纶五纬同。干戈革宇内，声教尽寰中。 <br> 运谢年逾远，魂归道未穷。树碑留故邑，抗殿表祠宫。 <br> 沐兰祈泗上，谒帝动深衷。英威肃如在，文物杳成空。 <br> 竹皮聚寒径，枌社落霜丛。萧索阴云晚，长川起大风。",
  "poet": {
    "id": 178,
    "star": 0,
    "name": "李百药",
    "image": "http://img.gushiwen.org/authorImg/libaiyao.jpg",
    "desc": "李百药（565--648），字重规，定州安平（今属河北）人，唐朝史学家、诗人。 其父李德林曾任隋内史令，预修国史，撰有《齐史》。隋文帝时百药仕太子舍人、东宫学士。隋炀帝时仕桂州司马职，迁建安郡丞。后归唐，拜中书舍人、礼部侍郎、散骑常侍。人品耿直，曾直言上谏唐太宗取消诸侯，为太宗采纳。曾受命修订五礼、律令。另外，据《安平县志》载：李百药及家族墓地遗址在今河北省安平县程油子乡寺店村南。"
  },
  "tags": []
}