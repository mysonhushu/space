{
  "id": 66797,
  "star": 1,
  "name": "括水调歌",
  "dynasty": "宋代",
  "content": "仕宦至卿相，富贵好归乡。高车驷马，都人夹道共瞻望。意气当年尤盛，荣比昔人衣锦，昼锦以名堂。海内知名士，久矣望馀光。 <br> 大丈夫，荣与贵，视寻常。丰功令德，要将尧舜致君王。事业光施社稷，勋烈遍铭彝鼎，此志孰能量。妙语勒金石，千古一欧阳。 <br> 山谷送王郎：酌君以薄城桑落之酒，泛君以湘F8CD秋菊之英，赠君以黟川点漆之墨，送君以阳关堕泪之声，酒浇胸次之磊隗，菊制短世之颓龄，墨以传万古文章之印，歌以写平时兄弟之情。江山千里头俱白，骨肉十年眼终青。连床夜语鸡戒晓，书囊无底谈未了。有功翰墨乃如此，何恨远别音书少。炊沙作糜终不饱。镂冰文章费工巧。要须心地收汗马，孔孟行世日杲。有弟有弟力持家。妇能养姑供珍鲑。儿大诗书女丝麻。公但读书煮春茶。",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}