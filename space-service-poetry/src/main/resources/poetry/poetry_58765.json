{
  "id": 58765,
  "star": 1,
  "name": "水调歌头（万载烟雨观）",
  "dynasty": "宋代",
  "content": "江流清浅外，山色有无中。平田坡岸回曲，一目望难穷。波面轻鸥容与，沙际野航横渡，不信画图工。路入神仙宅，翠锁梵王宫。 <br> 俯晴郊，增胜既，气横空。云林城市层列，知有几重重。更上危亭高几，徙倚栏干虚敞，象纬逼璇穹。要尽无边景，烟雨看空＿。",
  "poet": {
    "id": 2558,
    "star": 0,
    "name": "赵师侠",
    "desc": "赵师侠（生卒年不详）一名师使，字介之，号坦庵，太祖子燕王赵德昭七世孙，居于新淦（今江西新干）。淳熙二年（1175）进士。十五年为江华郡丞。饶宗颐《词籍考》卷四：“其跋孟元老《梦华录》云：”余侍先大父，亲承謦咳，校之此录，多有合者，今甲子一周，故老沦没，因镌木以广之。淳熙丁未（1187）十月，浚仪赵师侠介之书于坦庵。‘似师侠生于建炎元年（1127）以前。集中有重明节词，则当光宗以九月四日为重明节之世。所署最后年干为乙巳，则宁宗庆元三年（1197）也。有《坦庵长短句》一卷。"
  },
  "tags": []
}