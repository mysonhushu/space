{
  "id": 44243,
  "star": 1,
  "name": "怀高真动二首",
  "dynasty": "唐代",
  "content": "知尔今何处，孤高独不群。论诗唯许我，穷易到无文。 <br> 贳酒儿穿雪，寻僧月照云。何时再相见，兵寇尚纷纷。 <br> 久别无消息，今秋忽得书。诸孤婚嫁苦，求己世情疏。 <br> 乱甚无乔木，溪多不钓鱼。只应金岳色，如尔复如余。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}