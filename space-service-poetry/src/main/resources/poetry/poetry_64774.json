{
  "id": 64774,
  "star": 1,
  "name": "念奴娇（寄仙岩辛承旨）",
  "dynasty": "宋代",
  "content": "碧梧转影，正露冷天高，凉生襟袖。此夕清辉，谁信道、夜色居然如画。玉斧重修，宝奁初启，万里寒光透。将军高会，翠鬟争劝尊酒。 <br> 遥想地近仙丘，碧山高处，引手攀星斗。醉嘱姮娥，惟但愿、月与佳人长久。罗覆银鞍，雨抛金甲，赢得诗千首。掀髯一笑，此怀人解知否。 ",
  "poet": {
    "id": 2468,
    "star": 0,
    "name": "蔡楠",
    "desc": "蔡楠（？？～1170）字坚老，号云壑，南城（现属江西）人。生年不详，卒于宋孝宗乾道六年。工诗词，吕本中等常与之唱和。官宜春别驾。著有云壑隐居集三卷，词有浩歌集一卷，《文献通考》传于世。"
  },
  "tags": []
}