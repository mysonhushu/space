{
  "id": 69607,
  "star": 2,
  "name": "【双调】行香子　知足",
  "dynasty": "元代",
  "content": "壮岁乡闾，养志闲居，二十年窗下工夫。高探月窟，平步云衢。一张琴，三<br>尺剑，五车书。<br>　　【庆宣和】引个奚童跨蹇驴，竟至皇都。只道功名掌中物，笑取，笑取。<br>　　【锦上花】高引茅庐，无人枉顾。不遇知音，难求荐举。慷慨悲歌，空敲唾<br>壶。落魄无成，新丰逆旅。<br>　　【幺】古今千百年，际会几人遇？试把前贤，从头细数：应聘文王，渭滨渔<br>夫，梦感高宗，商岩版筑。<br>　　【清江引】蹭蹬几年无用处，枉被儒冠误。改业簿书丛，倒得官人做，元龙<br>近来豪气无。<br>　　【碧玉箫】今我何如？对镜嗟吁。岁月催促，霜染半头颅。老矣夫，终焉计<br>尚疏。南山敝庐，收拾园圃，安排隐居，效靖节先生归去。<br>　　【鸳鸯歇指煞】前程只有前程路，儿孙自有儿孙福。没来由谩苦，千丈剑门<br>关，一线连云栈，万里凌霄渡。争一阶官职高，攒几贯家私富。手搭在心头窨附：<br>二顷负郭田，对山三架屋，绕院千竿竹。充饥煮蕨薇，遇冷添细纟由絮，便是我<br>生平所欲。世事尽无休，人生要知足。",
  "poet": {
    "id": 2869,
    "star": 0,
    "name": "秦竹村",
    "desc": "秦竹村，生平、里籍均不详。壮岁乡闾，养志闲居，二十年窗下工夫。高探月窟，平步云衢。一张琴，三尺剑，五车书。"
  },
  "tags": []
}