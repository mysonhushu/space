{
  "id": 68218,
  "star": 1,
  "name": "瑞鹤仙（立春）",
  "dynasty": "宋代",
  "content": "冻痕消梦草。又招得春发，旧家池沼。园扉掩寒悄。倩谁将花信，偏传深窈。追游趁早。便裁却、春衫短帽。任残梅、飞满溪桥，和月醉眠清晓。 <br> 年少。青丝纤手，彩胜娇鬟，赋情谁表。南楼信杳。江云重，雁归少。记冲香嘶为，流红回岸，几度绿杨残照。想暗黄、依旧东风，灞陵古道。",
  "poet": {
    "id": 1494,
    "star": 0,
    "name": "赵闻礼",
    "desc": "赵闻礼（约公元1247年前后在世）字立之，一作正之，亦字粹夫，号钓月，临濮（今山东濮县）人。生卒年均不详，约宋理宗淳佑中前后在世，曾官胥口监征，以诗干谒程公许于蜀中。淳佑年间游于临安，与江湖词人丁默、林表民辈唱和。赵闻礼编有《阳春白雪》八卷，著有《钓月集》，词风倾向于清丽舒徐、缠绵委婉一途。周密《浩然斋雅谈》卷下谓其《钓月集》中“大半皆楼君亮、施仲山所作”，今佚。赵万里《校辑宋金元人词》辑有《钓月词》一卷。"
  },
  "tags": []
}