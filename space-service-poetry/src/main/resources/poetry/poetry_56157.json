{
  "id": 56157,
  "star": 1,
  "name": "声声慢（岩桂）",
  "dynasty": "宋代",
  "content": "云迷越岫，枫冷吴江，天香忽到人寰。满额涂黄，别更一种施丹。天教素秋独步，笑同时、霜菊秋兰。最好处，向水阶月地，把酒相看。 <br> 应有骚人雅韵，将胆瓶筠管，簇向屏山。野店云房，争待结屋中间。无奈猖狂老子，架巢卧、风露清闲。待早晚，约＿娥、同住广寒。",
  "poet": {
    "id": 226,
    "star": 0,
    "name": "姜特立",
    "desc": "姜特立[公元？年至一一九二年左右]，字邦杰，浙江丽水人。生年不详，卒于宋光宗绍熙中。以父恩补承信郎。淳熙中，（公元一一八一年左右）累迁福建兵马副都监；擒海贼姜大獠。赵汝愚荐于朝，召见，献诗百篇。除阁门舍人，充太子宫左右春坊。太子即位，除知阁门事。恃恩纵恣，遂夺职。帝颇念旧，复除浙东马步军副总管。宁宗时，官终庆远军节度使。特立工于诗，意境超旷。作有《梅山稿》六卷，续稿十五卷，《直斋书录解题》行于世。"
  },
  "tags": []
}