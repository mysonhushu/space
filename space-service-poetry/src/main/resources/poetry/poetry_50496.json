{
  "id": 50496,
  "star": 1,
  "name": "铜人捧露盘引（凌歊）",
  "dynasty": "宋代",
  "content": "控沧江。排青嶂，燕台凉。驻彩仗、乐未渠央。岩花磴蔓，妒千门、珠翠倚新妆。舞闲歌悄，恨风流、不管余香。 <br> 繁华梦，惊俄顷，佳丽地，指苍茫。寄一笑、何与兴亡。时船载酒，赖使君、相对两胡床。缓调清管，更为侬、三弄斜阳。",
  "poet": {
    "id": 399,
    "star": 0,
    "name": "贺铸",
    "image": "http://img.gushiwen.org/authorImg/hezhu.jpg",
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。"
  },
  "tags": []
}