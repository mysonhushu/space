{
  "id": 2638,
  "star": 1,
  "name": "奉和九月九日应制",
  "dynasty": "唐代",
  "content": "商飙凝素籥，玄览贲黄图。晓霜惊断雁，晨吹结栖乌。 <br> 寒花低岸菊，凉叶下庭梧。泽宫申旧典，相圃叶前模。 <br> 玉砌分雕戟，金沟转镂衢。带星飞夏箭，映月上轩弧。 <br> 庆展簪裾洽，恩融雨露濡。天文发丹篆，宝思掩玄珠。 <br> 承欢徒抃舞，负弛窃忘躯。 ",
  "poet": {
    "id": 3063,
    "star": 0,
    "name": "贺敱",
    "desc": "贺敱，唐朝人，历官率更令，崇文馆学士。留有《奉和九月九日应制》诗一首。"
  },
  "tags": []
}