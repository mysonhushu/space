{
  "id": 7155,
  "star": 4,
  "name": "杂诗六首",
  "dynasty": "唐代",
  "content": "黄钟叩元音，律吕更循环。邪气悖正声，郑卫生其间。 <br> 典乐忽涓微，波浪与天浑。嘈嘈鸱枭动，好鸟徒绵蛮。 <br> 王吉归乡里，甘心长闭关。 <br> 玄黄与丹青，五气之正色。圣人端其源，上下皆有则。 <br> 齐侯好紫衣，魏帝妇人饰。女奴厌金翠，倾海未满臆。 <br> 何忍严子陵，羊裘死荆棘。 <br> 甘酸不私人，元和运五行。生人受其用，味正心亦平。 <br> 爪牙相践伤，日与性命争。圣人不能绝，钻燧与炮烹。 <br> 嗜欲乘此炽，百金资一倾。正销神耗衰，邪胜体充盈。 <br> 颜子有馀乐，瓢中寒水清。 <br> 阴魄沦宇宙，太阳假其明。臣道不敢专，由此见亏盈。 <br> 未闻东菑稼，一气嘉谷成。上天降寒暑，地利乃可生。 <br> 葛藟附柔木，繁阴蔽曾原。风霜摧枝干，不复庇本根。 <br> 女萝依松柏，然后得长存。 <br> 孔光尊董贤，胡广惭李固。儒风冠天下，而乃败王度。 <br> 绛侯与博陆，忠朴受遗顾。求名不考实，文弊反成蠹。 <br> 结交得书生，书生钝且直。争权复争利，终不得其力。 <br> 我逢纵横者，是我牙与翼。相旋如疾风，并命趋紫极。 <br> 奔车得停轨，风火何相逼。仁义岂有常，肝胆反为贼。 <br> 勿嫌书生直，钝直深可忆。",
  "poet": {
    "id": 334,
    "star": 0,
    "name": "李华",
    "desc": "李华(约715-766)，唐代散文家，诗人。字遐叔，赵郡赞皇（今属河北）人。开元二十三年(735)进士，天宝二年(743)登博学宏辞科，官监察御使、右补阙。安禄山陷长安时，被迫任凤阁舍人。“安史之乱”平定后，贬为杭州司户参军。唐代宗大历元年（766年）病故。作为著名散文家，与萧颖士齐名，世称\"萧李\"。并与萧颖士、颜真卿等共倡古义，开韩、柳古文运动之先河。其传世名篇有《吊古战场文》。亦有诗名。原有集，已散佚，后人辑有《李遐叔文集》四卷。"
  },
  "tags": []
}