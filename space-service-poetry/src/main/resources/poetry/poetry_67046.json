{
  "id": 67046,
  "star": 7,
  "name": "玉楼春",
  "dynasty": "宋代",
  "content": "柳梢绿小眉如印。乍暖还寒犹未定。惜花长是为花愁，殢酒却嫌添酒病。 <br> 蝇头蜗角都休竞。万古豪华同一尽。东君晓夜促归期，三十六番花递信。",
  "poet": {
    "id": 1365,
    "star": 0,
    "name": "刘清夫",
    "desc": "[约公元一二二四年前后在世]字静甫，居麻沙。生卒年均不详，约宋宁宗嘉定末前后在世。能词，与刘子寰同里，常唱酬。所作存于《花庵词选》中者凡五首。"
  },
  "tags": []
}