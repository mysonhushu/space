{
  "id": 9981,
  "star": 1,
  "name": "奉和杜相公长兴新宅即事呈元相公",
  "dynasty": "唐代",
  "content": "意有空门乐，居无甲第奢。经过容法侣，雕饰让侯家。 <br> 隐树重檐肃，开园一径斜。据梧听好鸟，行药寄名花。 <br> 梦蝶留清簟，垂貂坐绛纱。当山不掩户，映日自倾茶。 <br> 雅望归安石，深知在叔牙。还成吉甫颂，赠答比瑶华。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}