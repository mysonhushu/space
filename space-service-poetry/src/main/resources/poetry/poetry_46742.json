{
  "id": 46742,
  "star": 1,
  "name": "邙山古意",
  "dynasty": "唐代",
  "content": "昔掩佳城路，曾惊壑易迁。今接宜都里，翻疑海作田。 <br> 镂鼎名应大，生金字不传。风飙吹白日，罗绮拭黄泉。 <br> 象凤笙留国，成龙剑上天。长乐移新垄，咸阳失旧阡。 <br> 川流徒漫漫，神理竟绵绵。伫见飞来鹤，沈嗟不学仙。",
  "poet": {
    "id": 2174,
    "star": 0,
    "name": "薛曜",
    "image": "http://img.gushiwen.org/authorImg/xueyao.jpg",
    "desc": "薛曜，字异华，祖籍蒲州汾阴（今山西万荣）人，世代为儒雅之家，以文学知名。官正谏大夫（谏议大夫）。有集二十卷，今存诗五首（《全唐诗》收录五首，但实际可查现存共八首）。"
  },
  "tags": []
}