{
  "id": 61037,
  "star": 1,
  "name": "念奴娇（木犀）",
  "dynasty": "宋代",
  "content": "绕篱寻菊，菊犹迟、舍北芙蓉浑未。却是小山丛桂里，一夜天香飘坠。约束奴兵，丁宁稚子，莫扫青苔砌。风高露冷，倚栏疑匪人世。 <br> 客有载酒过余，郎吟招隐，洗尽悲秋意。白发长宫穷似虱，刚被天公调戏。遍地堆金，满空雨粟，不济渊明事。残英剩馥，明朝犹可同醉。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}