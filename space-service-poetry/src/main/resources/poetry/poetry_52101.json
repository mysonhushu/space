{
  "id": 52101,
  "star": 1,
  "name": "念奴娇（和陈元载中秋小集）",
  "dynasty": "宋代",
  "content": "燕台暮集，对秋容凄紧，松阴幂幂。徙倚阑边临翠壑，千顷风烟横出。坐待冰轮，天空云散，一色如苍璧。姮娥有意，为谁来赴今夕。 <br> 身世如许飘流，佳时轻过了，他年空忆。我辈情钟端未愧，昔日兰亭陈迹。坐上何人，骊歌凄断，语别还应惜。有心红烛，替人珠泪频滴。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}