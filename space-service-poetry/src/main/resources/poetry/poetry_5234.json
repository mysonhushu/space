{
  "id": 5234,
  "star": 1,
  "name": "赠司勋萧郎中",
  "dynasty": "唐代",
  "content": "作相开黄阁，为郎奏赤墀。君臣道合体，父子贵同时。 <br> 国以推贤答，家无内举疑。凤池真水镜，兰省得华滋。 <br> 未睹风流日，先闻新赋诗。江山清谢脁，花木媚丘迟。 <br> 吏部来何暮，王言念在兹。丹青无不可，霖雨亦相期。 <br> 昔我投荒处，孤烟望岛夷。群鸥终日狎，落叶数年悲。 <br> 渔父留歌咏，江妃入兴词。今将献知己，相感勿吾欺。",
  "poet": {
    "id": 2404,
    "star": 0,
    "name": "张子容",
    "image": "http://img.gushiwen.org/authorImg/zhangzirong.jpg",
    "desc": "张子容，襄阳人（今属湖北），又名张五。生卒年均不详，约唐玄宗开元十六年前后在世。先天元年（712）举进士，仕为乐城令，开元中谪为东城尉。又曾官晋陵尉。初，与孟浩然同隐鹿门山，为死生交，诗篇唱答颇多。复值乱离，流寓江表。后竟弃官归旧业以终。子容为诗兴趣高远，为当时文士所称，有诗集传于世。"
  },
  "tags": []
}