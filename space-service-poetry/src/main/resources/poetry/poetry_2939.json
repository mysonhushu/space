{
  "id": 2939,
  "star": 8,
  "name": "洞庭湖",
  "dynasty": "唐代",
  "content": "地尽天水合，朝及洞庭湖。初日当中涌，莫辨东西隅。 <br> 晶耀目何在，滢荧心欲无。灵光晏海若，游气耿天吴。 <br> 张乐轩皇至，征苗夏禹徂。楚臣悲落叶，尧女泣苍梧。 <br> 野积九江润，山通五岳图。风恬鱼自跃，云夕雁相呼。 <br> 独此临泛漾，浩将人代殊。永言洗氛浊，卒岁为清娱。 <br> 要使功成退，徒劳越大夫。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}