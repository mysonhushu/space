{
  "id": 68919,
  "star": 2,
  "name": "沁园春（赠较弓会诸友）",
  "dynasty": "宋代",
  "content": "男子才生，桑弧蓬矢，志期古同。况平生慷慨，胸襟磊落，弛张洞晓，经艺该通。笔扫云烟，腹储兵甲，志气天边万丈虹。行藏事，笑不侯李广，射石夸雄。 <br> 仰天一问穷通。叹风虎去龙时未逢。羡傅岩版筑，终符求象，渭滨渔钓，果兆非熊。白额未除，长鲸未脍，臂健何嫌二石弓。天山定，任扶桑高挂，凌阁图功。",
  "poet": {
    "id": 0,
    "star": 0,
    "name": "刘省齐"
  },
  "tags": []
}