{
  "id": 19463,
  "star": 1,
  "name": "南阳公请东樱桃亭子春宴",
  "dynasty": "唐代",
  "content": "万木皆未秀，一林先含春。此地独何力，我公布深仁。 <br> 霜叶日舒卷，风枝远埃尘。初英濯紫霞，飞雨流清津。 <br> 赏异出嚣杂，折芳积欢忻。文心兹焉重，俗尚安能珍。 <br> 碧玉妆粉比，飞琼秾艳均。鸳鸯七十二，花态并相新。 <br> 常恐遗秀志，迨兹广宴陈。芳菲争胜引，歌咏竟良辰。 <br> 方知戏马会，永谢登龙宾。",
  "poet": {
    "id": 232,
    "star": 0,
    "name": "孟郊",
    "image": "http://img.gushiwen.org/authorImg/mengjiao.jpg",
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。"
  },
  "tags": []
}