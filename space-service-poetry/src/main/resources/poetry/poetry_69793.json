{
  "id": 69793,
  "star": 1,
  "name": "【中吕】满庭芳_寄友香笼锦",
  "dynasty": "元代",
  "content": "寄友<br>香笼锦帏，歌讴白苎，人比红梅。风流杜牧新诗意，字字珠玑。桑落酒朝开绮席，杜陵花夜宿春衣。陶然醉，金勒马嘶，归路柳边迷。<br>春暮<br>云扃睡起，香销宝鼎，暖试罗衣。甫能宴罢兰亭会，又见春归。花片片翻成燕泥，柳依依也锁蛾眉。重门闭，绿阴树底，怕听杜鹃啼。",
  "poet": {
    "id": 2352,
    "star": 0,
    "name": "任昱",
    "desc": "任昱，字则明，四明（今浙江宁波市）人。与张可久、曹明善为同时代人，少时好狎游，一生不仕。所作散曲小令在歌妓中传唱广泛。其作品《闲居》有“结庐移石动云根，不受红尘”、《隐居》有“不顺俗，不妄图，清高风度”等句，知其为足迹往来于苏、杭的一位“布衣”。"
  },
  "tags": []
}