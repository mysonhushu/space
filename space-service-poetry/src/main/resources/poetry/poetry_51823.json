{
  "id": 51823,
  "star": 1,
  "name": "声声慢（凤林园词）",
  "dynasty": "宋代",
  "content": "林塘朱夏，雨过斑斑，绿苔绕地初遍。叶底雏鸾，犹记日斜春晚。芙蕖靓妆粉，傍高荷、闲倚歌扇。轻风起，縠纹滟滟，翠生波面。 <br> 可是追凉月下，清坐久，微云屡遮星汉。露湿纶巾，遥望玉清台殿。白头共论胜事，须偿五湖深愿。南枝好，有南飞乌鹊，绕枝低转。",
  "poet": {
    "id": 2286,
    "star": 0,
    "name": "吴则礼",
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。"
  },
  "tags": []
}