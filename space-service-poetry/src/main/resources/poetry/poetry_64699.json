{
  "id": 64699,
  "star": 1,
  "name": "洞仙歌",
  "dynasty": "宋代",
  "content": "征鞍带月，浓露沾襟袖。马上轻衫峭寒透。望翠峰深浅，忆着眉儿，腰肢袅，忍看风前细柳。别时频嘱付，早寄书来，能趁清明到家否。这言语，便梦里、也在心头，重相见、不知伊瘦我瘦。纵百卉千花已离披，也趁得、酴醿牡丹时候。",
  "poet": {
    "id": 2499,
    "star": 0,
    "name": "吕直夫",
    "desc": "吕直夫，宋代词人，大约生活于北宋末南宋初。有作品《洞仙歌》。"
  },
  "tags": []
}