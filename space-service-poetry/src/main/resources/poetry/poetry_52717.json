{
  "id": 52717,
  "star": 3,
  "name": "水龙吟（上巳日出郊，呈知宗安抚、张参、观文汪相二首）",
  "dynasty": "宋代",
  "content": "莫春清淑之初，赏心最乐惟修禊。兰亭序饮，泛觞流咏，萧然适意。旧弼宗英，文章贤牧，肯临坰外。向碧山深处，寻花问柳，有佳气、随旌旆。 <br> 寥落幽人寓止。借僧园、缭云萦水。栽花种竹，凿池开径，渊明岂愧。美景良辰，玉颜方老，欲留何计。对残红嫩绿，开怀笑语，且须同醉。",
  "poet": {
    "id": 76,
    "star": 0,
    "name": "李纲",
    "image": "http://img.gushiwen.org/authorImg/ligang.jpg",
    "desc": "李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。"
  },
  "tags": []
}