{
  "id": 44524,
  "star": 1,
  "name": "和郑谷郎中看棋",
  "dynasty": "唐代",
  "content": "个是仙家事，何人合用心。几时终一局，万木老千岑。 <br> 有路如飞出，无机似陆沈。樵夫可能解，也此废光阴。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}