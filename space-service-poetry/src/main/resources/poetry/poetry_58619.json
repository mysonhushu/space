{
  "id": 58619,
  "star": 1,
  "name": "水龙吟",
  "dynasty": "宋代",
  "content": "旧游曾记当年，凤城雨露开晴昼。端门发钥，御炉烟暗，宫花影覆。帝念民劳。俾乘轺传，暂临牛斗。散阳和四照，春光万井，来小试、调元手。 <br> 职业才华竞秀。汉廷臣、无出其右。九重眷倚，频虚槐鼎，争迎衮绣。爽气西山，绿波南浦，酿成芳酒。趁锋车未到，霞觞共祝，百千长寿。",
  "poet": {
    "id": 574,
    "star": 0,
    "name": "石孝友",
    "desc": "石孝友，南宋词人，字次仲，江西南昌人。生卒年不详。宋孝宗乾道二年（1166）进士。填词常用俚俗之语，状写男女情爱。仕途不顺，不羡富贵，隐居于丘壑之间。 石孝友著有《金谷遗音》，《直斋书录解题》著录一卷，明《唐宋名贤百家词》本作《金谷词》，不分卷。有明汲古阁《宋六十名家词》本、《四部备要》排印本。《全宋词》据毛□校汲古阁本收录。"
  },
  "tags": []
}