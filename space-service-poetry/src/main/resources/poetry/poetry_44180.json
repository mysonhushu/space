{
  "id": 44180,
  "star": 1,
  "name": "别卢使君",
  "dynasty": "唐代",
  "content": "杜宇声声急，行行楚水濆。道无裨政化，行处傲孤云。 <br> 幸到膺门下，频蒙俸粟分。诗虽曾引玉，棋数中埋军。 <br> 山好还寻去，恩深岂易云。扇风千里泰，车雨九重闻。 <br> 晴雾和花气，危樯鼓浪文。终期陶铸日，再见信陵君。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}