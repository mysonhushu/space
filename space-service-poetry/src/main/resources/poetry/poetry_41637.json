{
  "id": 41637,
  "star": 1,
  "name": "贻南康陈处士陶",
  "dynasty": "唐代",
  "content": "白玉堆边蒋径横，空涵二十四滩声。老无征战轩辕国， <br> 贫有茅茨帝舜城。丹凤昼飞群木冷，一龙秋卧九江清。 <br> 时人莫笑非经济，还待中原致太平。",
  "poet": {
    "id": 548,
    "star": 0,
    "name": "谭用之",
    "image": "http://img.gushiwen.org/authorImg/tanyongzhi.jpg",
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。"
  },
  "tags": []
}