{
  "id": 8852,
  "star": 1,
  "name": "答刘西曹（时为京兆功曹）",
  "dynasty": "唐代",
  "content": "公馆夜云寂，微凉群树秋。西曹得时彦，华月共淹留。 <br> 长啸举清觞，志气谁与俦。千龄事虽邈，俯念忽已周。 <br> 篇翰如云兴，京洛颇优游。诠文不独古，理妙即同流。 <br> 浅劣见推许，恐为识者尤。空惭文璧赠，日夕不能酬。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}