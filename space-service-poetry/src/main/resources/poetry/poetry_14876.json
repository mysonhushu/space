{
  "id": 14876,
  "star": 1,
  "name": "置酒行",
  "dynasty": "唐代",
  "content": "置酒命所欢，凭觞遂为戚。日往不再来，兹辰坐成昔。 <br> 百龄非久长，五十将半百。胡为劳我形，己须还复白。 <br> 西山鸾鹤群，矫矫烟雾翮。明霞发金丹，阴洞潜水碧。 <br> 安得凌风羽，崦嵫驻灵魄。无然坐衰老，惭叹东陵柏。",
  "poet": {
    "id": 484,
    "star": 0,
    "name": "李益",
    "image": "http://img.gushiwen.org/authorImg/liyi.jpg",
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。"
  },
  "tags": []
}