{
  "id": 43347,
  "star": 1,
  "name": "晚冬废溪东寺怀李司直纵",
  "dynasty": "唐代",
  "content": "废溪无人迹，益见离思深。归来始昨日，恍惚惊岁阴。 <br> 清想属遥夜，圆景当空林。宿昔月未改，何如故人心。 <br> 游从间芳趾，摇落栖寒岑。眇眇湖上别，含情初至今。 <br> 道流安寂寞，世路倦岖嶔。此意欲谁见，怀贤独难任。 <br> 徽声反冥默，夕籁何哀吟。禅念破离梦，吾师诫援琴。 <br> 耿耿已及旦，曷由开此襟。幽期谅未偶，胜境徒自寻。 <br> 安得西归云，因之传素音。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}