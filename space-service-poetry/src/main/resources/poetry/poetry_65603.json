{
  "id": 65603,
  "star": 1,
  "name": "洞仙歌",
  "dynasty": "宋代",
  "content": "橹声伊轧，影转云间树。试问扁舟在何许。正溪堂波动，沙渚蘋轻，渔翁醉，隔岸蓑衣对舞。归来无一事，尊酒相逢，莫把光阴更虚度。看歌云杳霭，香雾轻盈，银河转，笑浥芙蓉晓露。纵西风、黄叶满庭秋，也不碍凝眸，乱山多处。",
  "poet": {
    "id": 2513,
    "star": 0,
    "name": "葛郯",
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。"
  },
  "tags": []
}