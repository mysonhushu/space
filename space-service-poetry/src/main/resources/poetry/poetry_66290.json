{
  "id": 66290,
  "star": 1,
  "name": "蓦山溪",
  "dynasty": "宋代",
  "content": "翠环惊报，叶底梅如弹。小摘试尝看，齿微酸、生香不断。烟丸露颗，肥得颊儿红，还欲近，浅黄时，风雨摧残半。何如珍重，剩着冰盘荐。持酒劝飞仙，似江梅、累累子满。饶将风味，成就与东君，随鼎鼐，着形盐，早趁调羹便。",
  "poet": {
    "id": 1708,
    "star": 0,
    "name": "黄人杰",
    "desc": "人杰，字叔万，生卒年均不详，南城（今属江西）人。宋朝诗人。孝宗乾道二年（一一六六）进士（清雍正《江西通志》卷五○）。有《可轩曲林》一卷（《直斋书录解题》卷二一），已佚。生平事迹亦无考。工词，著有可轩曲林一卷，《文献通考》传于世。"
  },
  "tags": []
}