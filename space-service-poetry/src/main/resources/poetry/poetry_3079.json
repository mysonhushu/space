{
  "id": 3079,
  "star": 1,
  "name": "游禹穴回出若邪",
  "dynasty": "唐代",
  "content": "禹穴今朝到，邪溪此路通。著书闻太史，炼药有仙翁。 <br> 鹤往笼犹挂，龙飞剑已空。石帆摇海上，天镜落湖中。 <br> 水低寒云白，山边坠叶红。归舟何虑晚，日暮使樵风。",
  "poet": {
    "id": 248,
    "star": 0,
    "name": "宋之问",
    "image": "http://img.gushiwen.org/authorImg/songzhiwen.jpg",
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。"
  },
  "tags": []
}