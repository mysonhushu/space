{
  "id": 59080,
  "star": 1,
  "name": "木兰花慢（七夕）",
  "dynasty": "宋代",
  "content": "喜秋回霁宇，倩凉露、洗炎飙。被鹊误仙盟，轻年恨阻，银汉迢迢。牛闲更停弄杼，趁佳期、华幄傍星桥。授玉鸾骞雾霭，赠绡龙戏花娇。 <br> 欢娱回首是明朝。未别已魂销。想翠轭珠轮，归途望断，斗转斜杓。人间易离易遇，尽胜如、天上各云霄。携去一梳水月，巧楼犹醉笙箫。",
  "poet": {
    "id": 0,
    "star": 0,
    "name": "张鎡"
  },
  "tags": []
}