{
  "id": 13399,
  "star": 1,
  "name": "大茅岭东新居忆亡子从真",
  "dynasty": "唐代",
  "content": "谷鸟犹呼儿，山人夕沾襟。怀哉隔生死，怅矣徒登临。 <br> 东门忧不入，西河遇亦深。古来失中道，偶向经中寻。 <br> 大象无停轮，倏忽成古今。其夭非不幸，炼形由太阴。 <br> 凡欲攀云阶，譬如火铸金。虚室留旧札，洞房掩闲琴。 <br> 泉源登方诸，上有空青林。仿佛通寤寐，萧寥邈微音。 <br> 软草被汀洲，鲜云略浮沈。赪景宣叠丽，绀波响飘淋。 <br> 石窟含云巢，迢迢耿南岑。悲恨自兹断，情尘讵能侵。 <br> 真静一时变，坐起唯从心。 ",
  "poet": {
    "id": 49,
    "star": 0,
    "name": "顾况",
    "image": "http://img.gushiwen.org/authorImg/gukuang.jpg",
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。"
  },
  "tags": []
}