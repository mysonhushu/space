{
  "id": 66089,
  "star": 1,
  "name": "满江红",
  "dynasty": "宋代",
  "content": "云接苍梧，山莽莽、春浮泽国。江水涨、洞庭相近，渐惊空阔。江燕飘飘身似梦，江花草草春如客。望渔村、樵市隔平林，寒烟色。方寸乱，成丝结。离别近，先愁绝。便满篷风雨，橹声孤急。白发论心湖海暮，清樽照影沧浪窄。看明年、天际下归舟，应先识。",
  "poet": {
    "id": 735,
    "star": 0,
    "name": "游次公",
    "desc": "游次公，字子明，号西池，又号寒岩，建安（今福建建瓯）人，著名理学家游酢侄孙，礼部侍郎游操之子。乾道末，为范成大幕僚，多有唱和，又曾为安仁令。淳熙十四年（1187）以奉议郎通判汀州。著有《倡酬诗卷》，存词五首。"
  },
  "tags": []
}