{
  "id": 66411,
  "star": 1,
  "name": "水龙吟（桂林元元夕呈帅座）",
  "dynasty": "宋代",
  "content": "东风初縠池波，轻阴未放游丝坠。新春歌管，丰年笑语，六街灯火。绣毂凋鞍，飞尘卷雾，水流云过。恍扬州十里，三生梦觉，卷珠箔、映青琐。 <br> 金猊戏掣星桥锁。博山香、烟浓百和。使君行乐，绛纱万炬，雪梅千朵。羯鼓轰空，鵾弦沸晓，樱梢微破。想明年更好，传柑侍宴，醉扶狨座。",
  "poet": {
    "id": 1035,
    "star": 0,
    "name": "刘褒",
    "desc": "刘褒，字伯宠，一字春卿，号梅山老人，崇安（今福建武夷山市）人。孝宗淳熙五年（1178）进士。光宗绍熙中为静江府教授。宁宗庆元六年（1200），知龙溪县。嘉定六年（1213）由监尚书六部门奉祠，起知全州。有《梅山诗集》，已佚。工词，其满庭芳别绪，善於言情者。水调歌头，亦不减於东坡也。"
  },
  "tags": []
}