{
  "id": 67343,
  "star": 1,
  "name": "沁园春（寿徐知院）",
  "dynasty": "宋代",
  "content": "南渡盛时，壬寅之秋，生此伟人。是皇家柱石，端平君子，吾儒宗主，意一先生。自起丹山，晋登紫府，天下欣然望太平。至夷狄，亦慕吾中国，司马声名。 <br> 愿君为尧舜之君。举一世民皆尧舜民。羡当年三渐，直声已著，近来四蜀，先虑尤深。事验平凉，眷隆当宁，指日须还公秉钧。愿公寿，以寿吾国脉，以寿斯文。",
  "poet": {
    "id": 0,
    "star": 0,
    "name": "李敬则"
  },
  "tags": []
}