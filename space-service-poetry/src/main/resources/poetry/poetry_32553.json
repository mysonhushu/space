{
  "id": 32553,
  "star": 2,
  "name": "送厉图南下第归澧州",
  "dynasty": "唐代",
  "content": "当春人尽归，我独无归计。送君自多感，不是缘下第。 <br> 君看山上草，尽有干云势。结根既不然，何必更掩袂。 <br> 澧水鲈鱼贱，荆门杨柳细。勿为阳艳留，此处有月桂。 <br> 言毕尊未干，十二门欲闭。伫立望不见，登高更流涕。 <br> 吟君别我诗，怅望水烟际。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}