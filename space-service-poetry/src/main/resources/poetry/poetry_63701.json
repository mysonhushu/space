{
  "id": 63701,
  "star": 1,
  "name": "摸鱼儿（过东平有感）",
  "dynasty": "宋代",
  "content": "忆旧时、东方□郡，东原尽是佳处。梁都破了寿南渡，几遍狐号鳝舞。君试觑。环一抹荒城，草色今如许。芳华旧地。曾一上飞云，歌台酒馆，落日乱鸦度。 <br> 吟情苦。滴尽英雄老泪。凄酸非是儿女。西湖似我西湖否。只怕不如西子。秋欲暮。要一看秋波，又自催归计。休□浪语。待过江说与，高车驷马，今是朝天路。",
  "poet": {
    "id": 2020,
    "star": 0,
    "name": "汪梦斗",
    "desc": "梦斗字玉南，号杏山，绩溪人。理宗景定二年（一二六一）魁江东漕试，授江东制置司干官。度宗咸淳间为史馆编校，以事弃官归。宋亡，不仕。[1] 有北游集。后从事讲学以终。汪梦斗诗，以影印文渊阁《四库全书·北游集》为底本，校以明隆庆三年汪廷佐刊《北游诗集》（简称明刊本）。新辑集外诗附于卷末。"
  },
  "tags": []
}