{
  "id": 67532,
  "star": 1,
  "name": "西河（岳阳）",
  "dynasty": "宋代",
  "content": "形势地。岳阳事见图记。因山峭拔耸孤城，画楼涌起。楚吴巨泽坼东南，惊涛浮动空际。 <br> 半天楼栏翠倚。记人凤舸难紧。空馀细草没章华，但存故垒。二妃祠宇隔黄陵，精魂遥接云水。蟹鱼橘柚渐上市。是当年屈宋乡里。别有老仙高世。袖青蛇屡入。都无人对。唯有枯松城南里。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}