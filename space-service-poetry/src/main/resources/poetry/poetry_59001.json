{
  "id": 59001,
  "star": 2,
  "name": "贺新郎（寄辛潭州）",
  "dynasty": "宋代",
  "content": "梦里骖鸾驭。望蓬莱不远，翩然被风吹去。吹到楚楼烟月上，不记人间何处。但疑是、蓬壶别所。缥缈霓裳天女队，奉一仙、满把流霞举。如唤我，醉中舞 <br> 醉醒梦觉知何许。问潇湘今日，谁与主盟樽俎。无限青春难老意，拟倩管弦寄与。待新筑沙堤隐步。万里云霄都历遍，却依前、流水桃源路。留此笔，为君赋。",
  "poet": {
    "id": 101,
    "star": 0,
    "name": "杨炎正",
    "image": "http://img.gushiwen.org/authorImg/yangyanzheng.jpg",
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。"
  },
  "tags": []
}