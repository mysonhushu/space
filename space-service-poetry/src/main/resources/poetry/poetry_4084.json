{
  "id": 4084,
  "star": 3,
  "name": "绿珠篇",
  "dynasty": "唐代",
  "content": "石家金谷重新声，明珠十斛买娉婷。此日可怜君自许， <br> 此时可喜得人情。君家闺阁不曾难，常将歌舞借人看。 <br> 意气雄豪非分理，骄矜势力横相干。辞君去君终不忍， <br> 徒劳掩袂伤铅粉。百年离别在高楼，一旦红颜为君尽。",
  "poet": {
    "id": 1877,
    "star": 0,
    "name": "乔知之",
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。"
  },
  "tags": []
}