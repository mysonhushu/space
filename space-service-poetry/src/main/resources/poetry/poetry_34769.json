{
  "id": 34769,
  "star": 5,
  "name": "上元怀古二首",
  "dynasty": "唐代",
  "content": "南朝天子爱风流，尽守江山不到头。总是战争收拾得， <br> 却因歌舞破除休。尧行道德终无敌，秦把金汤可自由。 <br> 试问繁华何处有，雨苔烟草古城秋。 <br> 争帝图王德尽衰，骤兴驰霸亦何为。君臣都是一场笑， <br> 家国共成千载悲。排岸远樯森似槊，落波残照赫如旗。 <br> 今朝城上难回首，不见楼船索战时。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}