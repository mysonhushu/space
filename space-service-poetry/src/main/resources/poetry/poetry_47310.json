{
  "id": 47310,
  "star": 2,
  "name": "酒泉子",
  "dynasty": "唐代",
  "content": "寂寞青楼，风触绣帘珠碎撼。月朦胧，花暗澹，锁春愁¤ <br> 寻思往事依稀梦，泪脸露桃红色重。鬓欹蝉，钗坠凤， <br> 思悠悠。 <br> 雨渍花零，红散香凋池两岸。别情遥，春歌断，掩银屏¤ <br> 孤帆早晚离三楚，闲理钿筝愁几许。曲中情，弦上语， <br> 不堪听。 <br> 秋雨连绵，声散败荷丛里，那堪深夜枕前听，酒初醒¤ <br> 牵愁惹思更无停，烛暗香凝天欲曙。细和烟，冷和雨， <br> 透帘旌。 <br> 秋月婵娟，皎洁碧纱窗外，照花穿竹冷沉沉，印池心¤ <br> 凝露滴，砌蛩吟。惊觉谢娘残梦，夜深斜傍枕前来， <br> 影徘徊。",
  "poet": {
    "id": 111,
    "star": 0,
    "name": "李珣",
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）"
  },
  "tags": []
}