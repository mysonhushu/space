{
  "id": 44594,
  "star": 1,
  "name": "病起二首",
  "dynasty": "唐代",
  "content": "一卧四十日，起来秋气深。已甘长逝魄，还见旧交心。 <br> 撑拄筇犹重，枝梧力未任。终将此形陋，归死故丘林。 <br> 秋风已伤骨，更带竹声吹。抱疾关门久，扶羸傍砌时。 <br> 无生即不可，有死必相随。除却归真觉，何由拟免之。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}