{
  "id": 62720,
  "star": 1,
  "name": "沁园春（□竹窗纸枕屏）",
  "dynasty": "宋代",
  "content": "小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。 <br> 笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}