{
  "id": 64626,
  "star": 2,
  "name": "安平乐慢（都门池苑应制）",
  "dynasty": "宋代",
  "content": "瑞日初迟，绪风乍暖，千花百草争香。瑶池路稳，阆苑春深，云树水殿相望。柳曲沙平，看尘随青盖，絮惹红妆。卖酒绿阴傍。无人不醉春光。 <br> 有十里笙歌，万家罗绮，身世疑在仙乡。行乐知无禁，五侯半隐少年场。舞妙歌妍，空妒得、莺娇燕忙。念芳菲、都来几日，不堪风雨疏狂。",
  "poet": {
    "id": 40,
    "star": 0,
    "name": "万俟咏",
    "image": "http://img.gushiwen.org/authorImg/wansiyong.jpg",
    "desc": "万俟咏是北宋末南宋初词人。字雅言，自号词隐、大梁词隐。籍贯与生卒年均不详。哲宗元佑时已以诗赋见称于时。据王灼《碧鸡漫志》卷2记载：“元佑时诗赋老手”。但屡试不第，于是绝意仕进，纵情歌酒。自号“大梁词隐”。徽宗政和初年，召试补官，授大晟府制撰。绍兴五年(1135)补任下州文学。善工音律，能自度新声。词学柳永，存词27首。"
  },
  "tags": []
}