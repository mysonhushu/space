{
  "id": 64986,
  "star": 1,
  "name": "水调歌头（观星）",
  "dynasty": "宋代",
  "content": "一雨洗空阁，象纬迫人清。披襟台上，坐看北斗正旋衡。知是南宫列宿，初出极星未远，龙角正分明。河汉馀千里，风露已三更。 <br> 坐未久，书帙散，酒壶倾。凉生殿阁、冷然邀我御风行。拟欲乘槎一问，但得天孙领略，安用访君平。莫笑儒生事，造化掌中生。",
  "poet": {
    "id": 0,
    "star": 0,
    "name": "王识"
  },
  "tags": []
}