{
  "id": 4632,
  "star": 1,
  "name": "江上有怀",
  "dynasty": "唐代",
  "content": "湛湛江水见底清，荷花莲子傍江生。采莲将欲寄同心， <br> 秋风落花空复情。棹歌数曲如有待，正见明月度东海。 <br> 海上云尽月苍苍，万里分辉满洛阳。洛阳闺阁夜何央， <br> 蛾眉婵娟断人肠。寂寥金屏空自掩，青荧银烛不生光。 <br> 应怜水宿洞庭子，今夕迢遥天一方。",
  "poet": {
    "id": 1612,
    "star": 0,
    "name": "王適",
    "desc": "〔约公元六九O年前后在世〕字不详，幽州人。生卒年均不详，约唐武后天授初前后在世。工诗文，初见陈子昂感遇诗，惊其必为天下文宗。武后临朝，敕吏部糊名考选人判，所求才俊，适与刘宪、司马锽、梁载言相次入第二等。官至雍州司功参军。适著有文集二十卷，《旧唐书经籍志》传于世。"
  },
  "tags": []
}