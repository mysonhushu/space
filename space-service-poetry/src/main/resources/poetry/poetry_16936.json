{
  "id": 16936,
  "star": 1,
  "name": "感寓",
  "dynasty": "唐代",
  "content": "残雨倦欹枕，病中时序分。秋虫与秋叶，一夜隔窗闻。 <br> 虚室对摇落，晤言无与群。冥心试观化，世故如丝棼。 <br> 但看鸢戾天，岂见山出云。下里徒击节，朱弦秘南薰。 <br> 梧桐秀朝阳，上有威凤文。终待九成奏，来仪瑞吾君。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}