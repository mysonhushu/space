{
  "id": 16719,
  "star": 1,
  "name": "奉酬中书李相公早朝于中书候传点，偶书所怀",
  "dynasty": "唐代",
  "content": "寥落曙钟断，微明烟月沉。翠霞仙仗合，清漏掖垣深。 <br> 北极星遥拱，南山阙迥临。兰釭竟晓焰，琪树欲秋阴。 <br> 霄汉惭联步，貂蝉愧并簪。德容温比玉，王度式如金。 <br> 鱼水千年运，箫韶九奏音。代天惊度日，掷地喜开襟。 <br> 文武时方泰，唐虞道可寻。忝陪申及甫，清净奉尧心。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}