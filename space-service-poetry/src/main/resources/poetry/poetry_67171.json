{
  "id": 67171,
  "star": 1,
  "name": "沁园春（春寒）",
  "dynasty": "宋代",
  "content": "水榭春寒，梅雪漫阶，竹云堕墙。数花时近也，采芳香径，旧情著处，看月西窗。十二楼中，玉妃卧冷，懒掬胭脂放海棠。层堤外，渺归鸿无数，江树苍苍。 <br> 席藑夜礼东皇。剪蕙叶为笺当绿章。道杏晴三月，等莺啼晓，草烟万里，待鴂呜芳。九十日春，三千丈发，如此愁来白更长。江南岸，正柳边无路，沙雨微茫。",
  "poet": {
    "id": 0,
    "star": 0,
    "name": "徐宝之"
  },
  "tags": []
}