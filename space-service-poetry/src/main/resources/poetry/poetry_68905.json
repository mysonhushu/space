{
  "id": 68905,
  "star": 1,
  "name": "水龙呤（寿太守·九月初一）",
  "dynasty": "宋代",
  "content": "老人星照螺川，丽谯瑞霭笼晴昼。使君初度，满城和气，欢声盈口。篱菊浮金，茱萸泛紫，重阳时候。算年年长是，节前八日，先满□空格据律补、为公寿。 <br> 一代文章山斗。拥朱幡、暂劳分守。崇墉万堞，浮梁千丈，此恩难朽。褥袴方谣，丝纶已下，即登班首。看明年今日，开筵凤池，赐黄封酒。",
  "poet": {
    "id": 0,
    "star": 0,
    "name": "赵佥判"
  },
  "tags": []
}