{
  "id": 6001,
  "star": 1,
  "name": "不调归东川别业",
  "dynasty": "唐代",
  "content": "寸禄言可取，托身将见遗。惭无匹夫志，悔与名山辞。 <br> 绂冕谢知己，林园多后时。葛巾方濯足，蔬食但垂帷。 <br> 十室对河岸，渔樵祗在兹。青郊香杜若，白水映茅茨。 <br> 昼景彻云树，夕阴澄古逵。渚花独开晚，田鹤静飞迟。 <br> 且复乐生事，前贤为我师。清歌聊鼓楫，永日望佳期。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}