{
  "id": 68060,
  "star": 1,
  "name": "八声甘州",
  "dynasty": "宋代",
  "content": "甚年年、心事占秋多，芳洲乱芜生。正小山已桂，东篱又菊，秋为人清。肠断洞庭叶下，倚西风、谁可寄芳蘅。袅袅愁予处，欲醉还醒。 <br> 为问素娥饮否，自谪仙去后，知与谁明。耿盈盈如此，分影落瑶觥。步高台、夜深人静，有飞仙、同跨海山鲸。归来也，远游歌罢，失却秋声。",
  "poet": {
    "id": 2542,
    "star": 0,
    "name": "胡翼龙",
    "desc": "胡翼龙，宋代词人。生卒年不详。巽龙字伯雨，号蒙泉，庐陵（今江西吉安）人。淳祐十年（1250）进士。主要文学成就在词，现存世十余首词。"
  },
  "tags": []
}