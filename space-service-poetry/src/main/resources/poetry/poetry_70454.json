{
  "id": 70454,
  "star": 1,
  "name": "【双调】殿前欢　自乐",
  "dynasty": "元代",
  "content": "自由仙，对西风篱下醉金船。葛巾漉酒从吾愿，富贵由天。与渊明和一篇，<br>君休羡，省部选乌台荐。好觑桐江钓叟，万古名传。<br>　　自由仙，据胡床闲坐老梅边。彤云变态时舒卷，改尽山川。叹蓝关马不前，<br>君休羡，八位转朝金殿。恰便似新晴雪霁，流水依然。　梅花<br>　　月如牙，早庭前疏影印窗纱。逃禅老笔应难画，别样清佳。据胡床再看咱，<br>山妻骂：为甚情牵挂？大都来梅花是我，我是梅花。",
  "poet": {
    "id": 994,
    "star": 0,
    "name": "景元启",
    "desc": "景元启，元代散曲作家，约公元一三一七年前后在世（吴梅、王易、虞冀野均疑为即景元启）名、里、生卒年及生平均不详，约元仁宗延祐中前后在世。工作曲，有得胜令等小令，存太平乐府及阳春白雪中。所作散曲今存小令十五首，套数一套。"
  },
  "tags": []
}