{
  "id": 68626,
  "star": 1,
  "name": "疏影",
  "dynasty": "宋代",
  "content": "瞢腾晓被，听堕冰层角，晴哢仍未。土湿烟生，庭掩寒青，障泥懒为春试。东风旧与花飞去，料记得、年年沙际。忍落梅、万点苔根，化作一窗离思。 <br> 犹忆蔫红稚绿，断桥雪未扫，天近春易。老对荒寒，事旧人新，雁后不成情味。人间解有花如海，待一片、不教随水。但玉香、酥影玲珑，逐日暖红云里。",
  "poet": {
    "id": 2066,
    "star": 0,
    "name": "王梦应",
    "desc": "王梦应，字圣与，一字静得，攸县（今属湖南）人。度宗咸淳十年（一二七四）进士，调庐陵尉。"
  },
  "tags": []
}