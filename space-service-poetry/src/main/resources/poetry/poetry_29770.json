{
  "id": 29770,
  "star": 1,
  "name": "宛陵寓居上沈大夫二首",
  "dynasty": "唐代",
  "content": "满耳歌谣满眼山，宛陵城郭翠微间。人情已觉春长在， <br> 溪户仍将水共闲。晓色入楼红蔼蔼，夜声寻砌碧潺潺。 <br> 幽云高鸟俱无事，晚伴西风醉客还。 <br> 溪树参差绿可攀，谢家云水满东山。能忘天上他年贵， <br> 来结林中一日闲。醉叩玉盘歌袅袅，暖鸣幽涧鸟关关。 <br> 觥筹不尽须归去，路在春风缥缈间。",
  "poet": {
    "id": 10,
    "star": 0,
    "name": "赵嘏",
    "image": "http://img.gushiwen.org/authorImg/zhaogu.jpg",
    "desc": "赵嘏 , 字承佑， 楚州山阳(今江苏省淮安市楚州区)人， 约生于宪宗元和元年(806). 年轻时四处游历， 大和七年预省试进士下第， 留寓长安多年， 出入豪门以干功名， 其间似曾远去岭表当了几年幕府。 后回江东, 家于润州(今镇江). 会昌四年进士及第, 一年后东归。 会昌末或大中初复往长安， 入仕为渭南尉。 约宣宗大中六、七年(852、853)卒于任上。 存诗二百多首， 其中七律、七绝最多且较出色。"
  },
  "tags": []
}