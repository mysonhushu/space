{
  "id": 59203,
  "star": 1,
  "name": "水调歌头",
  "dynasty": "宋代",
  "content": "风驭过姑射，云佩挹浮丘。丁宁月姊，为我澄霁一天秋。尽展冰奁玉鉴，要看瑶台银阙，万里冷光浮。分与世间景，好在水边楼。 <br> 想霓裳。呈妙舞，起清讴。蓝桥何处，试寻玉杵恣追游。拟待铅霜捣就，缓引琼浆沈醉，谁信是良筹。长啸跨鲸背，不必愿封留。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}