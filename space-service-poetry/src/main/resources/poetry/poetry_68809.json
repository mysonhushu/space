{
  "id": 68809,
  "star": 1,
  "name": "满庭芳（萍）",
  "dynasty": "宋代",
  "content": "宫鸟西飞，杨花北去，春风飘向伊谁。盈盈小小，轻薄不堪肥。天付风流到骨，消不尽、流落青池。谁知道，踏歌朝暮，痴绝待渠归。 <br> 愔愔，春似酒，日痕生绀，裙色明漪。笑东家西沼，到处依依。同是东风种得，独无据，飘泊年时。青梅落，水光帘影，小翠立横枝。",
  "poet": {
    "id": 0,
    "star": 0,
    "name": "刘贵翁"
  },
  "tags": []
}