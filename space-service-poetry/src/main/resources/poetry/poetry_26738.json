{
  "id": 26738,
  "star": 1,
  "name": "游天台山",
  "dynasty": "唐代",
  "content": "崔嵬海西镇，灵迹传万古。群峰日来朝，累累孙侍祖。 <br> 三茅即拳石，二室犹块土。傍洞窟神仙，中岩宅龙虎。 <br> 名从乾取象，位与坤作辅。鸾鹤自相群，前人空若瞽。 <br> 巉巉割秋碧，娲女徒巧补。视听出尘埃，处高心渐苦。 <br> 才登招手石，肘底笑天姥。仰看华盖尖，赤日云上午。 <br> 奔雷撼深谷，下见山脚雨。回首望四明，矗若城一堵。 <br> 昏晨邈千态，恐动非自主。控鹄大梦中，坐觉身栩栩。 <br> 东溟子时月，却孕元化母。彭蠡不盈杯，浙江微辨缕。 <br> 石梁屹横架，万仞青壁竖。却瞰赤城颠，势来如刀弩。 <br> 盘松国清道，九里天莫睹。穹崇上攒三，突兀傍耸五。 <br> 空崖绝凡路，痴立麋与麈。邈峻极天门，觑深窥地户。 <br> 金庭路非远，徒步将欲举。身乐道家流，惇儒若一矩。 <br> 行寻白云叟，礼象登峻宇。佛窟绕杉岚，仙坛半榛莽。 <br> 悬崖与飞瀑，险喷难足俯。海眼三井通，洞门双阙拄。 <br> 琼台下昏侧，手足前采乳。但造不死乡，前劳何足数。",
  "poet": {
    "id": 56,
    "star": 0,
    "name": "张祜",
    "image": "http://img.gushiwen.org/authorImg/zhanghu.jpg",
    "desc": "张祜 字承吉，邢台清河人，唐代著名诗人。出生在清河张氏望族，家世显赫，被人称作张公子，有“海内名士”之誉。张祜的一生，在诗歌创作上取得了卓越成就。“故国三千里，深宫二十年”张祜以是得名，《全唐诗》收录其349首诗歌。"
  },
  "tags": []
}