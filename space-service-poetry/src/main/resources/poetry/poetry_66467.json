{
  "id": 66467,
  "star": 1,
  "name": "沁园春（寿共大卿恕齐治易）",
  "dynasty": "宋代",
  "content": "周易一书，更三圣人，深切著明。凡变通动静，有形有象，盈虚消息，时止时行。天相名卿，日探妙趣，往古来今无两心。褰帷暇，手韦编不置，聊以娱情。<br> 如今祝寿殷勤。请得以推评理致新。看九重有命，晋侯锡马，三公论道，鼎足承君。同厥震男，拔乎泰茹，玉笋班中联步什疑误。贤奋建，定丰亨豫大，扬夬王庭。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}