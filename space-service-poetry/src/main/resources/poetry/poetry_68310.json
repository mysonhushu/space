{
  "id": 68310,
  "star": 1,
  "name": "解连环",
  "dynasty": "宋代",
  "content": "乍寒帘幕。愁灯花正结，又还轻落。弄瘦影、瓶里梅梢，为谁缀陇头，向来新萼。万古千今。算惟有、别情难托。把潘郎鬓绿，尽付雁声，几度寥寞。扁辰暮江旧泊。记携觞就折，烟翠犹弱。温过却、歌夕吟朝，问天道何时，素纤重握。想得文姬，近更苦、云衣香薄。待更阑、试寻梦境，梦回更恶。",
  "poet": {
    "id": 0,
    "star": 0,
    "name": "黄廷璹"
  },
  "tags": []
}