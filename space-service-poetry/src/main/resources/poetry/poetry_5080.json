{
  "id": 5080,
  "star": 1,
  "name": "奉和圣制答张说扈从南出鼠雀谷之作",
  "dynasty": "唐代",
  "content": "襟带三秦接，旂常万乘过。阳原淑气早，阴谷沍寒多。 <br> 花缛前茅仗，霜严后殿戈。代云开晋岭，江雁入汾河。 <br> 北土分尧俗，南风动舜歌。一闻天乐唱，恭逐万人和。",
  "poet": {
    "id": 2946,
    "star": 0,
    "name": "王丘",
    "desc": "王丘（？--743），唐诗人。字仲山。相州安阳（今属河南）人。太子左庶子王同晊子。幼擢童子科，后登制科，拜奉礼郎。长安中，官监察御史。开元间，历考功员外郎、紫微舍人、吏部侍郎、尚书左右丞、黄门侍郎。丁父忧，服阕，拜右散骑常侍，仍知制诰。迁御史大夫，俄转太子宾客。终礼部尚书。卒。赠荆州大都督。善词赋。《全唐诗》存其诗三首，《全唐文》存其文二篇。"
  },
  "tags": []
}