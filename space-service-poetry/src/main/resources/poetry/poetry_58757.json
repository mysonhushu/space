{
  "id": 58757,
  "star": 1,
  "name": "沁园春（五十五自述）",
  "dynasty": "宋代",
  "content": "五十五年，满簪华发，俨然遂良。又何曾戚戚。华门主窦，何曾汲汲，玉带金章。困后高眠，饥来饱□，老矣狂夫老更狂。空回首，叹世间名利，傀儡开场。 <br> 幸临晚节安康。又两日、三秋催肃霜。叹生朝亦是，贺宾踵至，龙钟矍铄，何足称觞。喜对诸贤，笑谈世事，相会亲朋醉玉觞。谁如我，素乐天知命，不事侯王。",
  "poet": {
    "id": 1995,
    "star": 0,
    "name": "游九言",
    "desc": "游九言（1142-1206），初名九思，字诚之，号默斋，建阳（今属福建）人。早年从学张栻，以祖荫入仕，曾举江西漕司进士第一。历古田尉，江川绿事参军，沿海制司干官。孝宗淳熙十五年（1188），监文思院上界。后入张栻广西、江陵帅幕，以不附时相罢。宁宗庆元年（1196），起为江东抚干，调全椒令，以不便养亲丐祠。开禧初，辟为淮西安抚司机宜文字，又以不附韩侂胄罢。有语录诗文集，已佚，后人辑为《默斋遗稿》二卷。事见《永乐大典》卷八八四三引《建安志》。"
  },
  "tags": []
}