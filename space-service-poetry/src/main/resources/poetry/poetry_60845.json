{
  "id": 60845,
  "star": 1,
  "name": "满江红",
  "dynasty": "宋代",
  "content": "落叶自语，大书此句于碧崖丹壑间，以坚归盟。 <br> 醉发吹凉，但拂剑、狂歌而已。倩谁问、九霄黄鹤，更曾来未。玉女窗深松昼静，研朱重点参同契。记前回、赤水得玄珠，骊龙睡。 <br> 空扰扰，人间世。除学道，无真是。把洪崖肩拍，挹浮丘袂。朝驾长风沧岛上，夜骑明月青天际。更几时、回首旧山川，三千岁。",
  "poet": {
    "id": 380,
    "star": 0,
    "name": "张辑",
    "desc": "张辑（生卒年不详）字宗瑞，鄱阳（今江西波阳）人。张辑有《沁园春》（今泽先生）词，自序云：“矛顷游庐山，爱之，归结屋马蹄山中，以庐山书堂为扁，包日庵作记，见称庐山道人，盖援涪翁山谷例。黄叔豹谓矛居鄱，不应舍近求远，为更多东泽。黄鲁庵诗帖往来，于东泽下加以诗仙二字。近与冯可迁遇于京师，又能节文，号矛东仙，自是诗盟遂以为定号。有词作《月上瓜洲·南徐多景楼作》等。"
  },
  "tags": []
}