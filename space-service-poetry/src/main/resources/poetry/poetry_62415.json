{
  "id": 62415,
  "star": 1,
  "name": "倦寻芳（林钟羽花翁遇旧欢吴门老妓李怜，邀分韵同赋此词）",
  "dynasty": "宋代",
  "content": "坠瓶恨井，分镜迷楼，空闭孤燕。寄别崔徽，清瘦画图春面。不约舟移杨柳系，有缘人映桃花见。叙分携，悔香瘢漫爇，绿鬟轻翦。 <br> 听细语、琵琶幽怨。客鬓苍华，衫袖湿遍。渐老芙蓉，犹自带霜宜看。一缕情深朱户掩，两痕愁起青山远。被西风，又惊吹、梦云分散。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}