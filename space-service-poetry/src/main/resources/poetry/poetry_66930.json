{
  "id": 66930,
  "star": 1,
  "name": "喜迁莺",
  "dynasty": "宋代",
  "content": "吾家何处。对落日残鸦，乱花飞絮。五湖四海，千岩万壑，已把此生分付。怎得海棠心绪，更没鸳鸯债负。春正好，欢流光有限，老山无数。 <br> 归去君试觑。紫燕黄鹂，愁怕韵华暮。细雨斜风，断烟芳草，暑往寒来几度。销却心猿意马，缚住金乌玉兔。今古事，似一江流水，此怀难诉。",
  "poet": {
    "id": 1620,
    "star": 0,
    "name": "彭耜",
    "desc": "彭耜，字季益，宋朝福建福州人。隐居鹤林，人称彭鹤林。幼习武。后入道教，成为金丹派南宗的重要人物。被奉为全真道“南七真”之一。为道教南宗五祖白玉蟾（海琼先生）的门徒。据白玉蟾之《鹤林靖铭》记载：彭耜季益，乙巳（西元1185年）生。弱冠时，梦至一所，恍如洞宫，匾曰：“鹤林”。寤而识之，懵其所以。后拜大都功，领治本竹，始知其山所瑞竹，复与鹤鸣山相联，于是悟“鹤林”之梦，乃鞭心以求仙。彭作有《道阃元枢歌》、《鹤林赋》、《鹤林法语》 等。《全宋词》录有其作品。"
  },
  "tags": []
}