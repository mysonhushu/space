{
  "id": 55723,
  "star": 1,
  "name": "十二时慢",
  "dynasty": "宋代",
  "content": "粉痕轻、谢池泛玉，波暖琉璃初暖。睹靓芳、尘冥春浦，水曲漪生遥岸。麝气柔、云容影淡，正日边寒浅。闲院寂，幽管声中，万感并生，心事曾陪琼宴。 <br> 春暗南枝依旧，但得当时缱绻。昼永乱英，缤纷解佩，映人轻盈面。香暗酒醒处，年年共副良愿。",
  "poet": {
    "id": 1940,
    "star": 0,
    "name": "朱雍",
    "desc": "约公元一一六二年前后在世字、里、生卒年均不详，约宋高宗绍兴末前后在世。绍兴中，尝上书乞召试贤良。著有梅词二卷，《花庵词选》行于世。"
  },
  "tags": []
}