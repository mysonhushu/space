{
  "id": 53805,
  "star": 1,
  "name": "醉思仙",
  "dynasty": "宋代",
  "content": "断人肠。正西楼独上，愁倚斜阳。称鸳鸯鸂鶒，两两池塘。春又老，人何处，怎惯不思量。到如今，瘦损我，又还无计禁当。 <br> 小院呼虑夜，当时醉倒残缸。被天风吹散，凤翼难双。南窗雨，西廊月，尚未散、拂天香。听莺声，悄记得，那时舞板歌梁。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}