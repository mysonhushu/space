{
  "id": 54017,
  "star": 1,
  "name": "石州慢（和赵见独书事，见独善鼓琴）",
  "dynasty": "宋代",
  "content": "天迥楼高，日长院静，琴声幽咽。昵昵恩情，切切言语，似伤离别。子期何处，漫高山流水，又逐新声彻。仿佛江上移舟，听琵琶凄切。 <br> 休说。春寒料峭，夜来花柳，弄风摇雪。大错因谁，算不翅六州铁。波下双鱼，云中乘雁，嗣音无计，空叹初谋拙。但愿相逢，同心再绾重结。",
  "poet": {
    "id": 159,
    "star": 0,
    "name": "王之道",
    "image": "http://img.gushiwen.org/authorImg/wangzhidao.jpg",
    "desc": "公元一〇九三年至一一六九年字彦猷，庐州濡须人。生于宋哲宗元祐八年，卒于孝宗乾道五年，年七十七岁。善文，明白晓畅，诗亦真朴有致。为人慷慨有气节。宣和六年，（公元一一二四年）与兄之义弟之深同登进士第。对策极言燕云用兵之非，以切直抑制下列。调历阳丞。绍兴和议初成，之道方通判滁州，力陈辱国非便。大忤秦桧意，谪监南雄盐税。坐是沦废者二十年。后累官湖南转运判官，以朝奉大夫致仕。之道著有相山集三十卷，《四库总目》相山词一卷，《文献通考》传于世。"
  },
  "tags": []
}