{
  "id": 16506,
  "star": 1,
  "name": "山中访道者（一作入白芝溪寻黄尊师）",
  "dynasty": "唐代",
  "content": "触烟入溪口，岸岸唯柽栎。其中尽碧流，十里不通屐。 <br> 出林山始转，绝径缘峭壁。把藤借行势，侧足凭石脉。 <br> gS牙断行处，光滑猿猱迹。忽然风景异，乃到神仙宅。 <br> 天晴茅屋头，残云蒸气白。隔窗梳发声，久立闻吹笛。 <br> 抱琴出门来，不顾人间客。山院不洒扫，四时自虚寂。 <br> 落叶埋长松，出地才数尺。曾读上清经，知注长生籍。 <br> 愿示不死方，何山有琼液。",
  "poet": {
    "id": 833,
    "star": 0,
    "name": "于鹄",
    "image": "http://img.gushiwen.org/authorImg/yuhu.jpg",
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。"
  },
  "tags": []
}