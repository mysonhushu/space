{
  "id": 61907,
  "star": 1,
  "name": "满江红（自和）",
  "dynasty": "宋代",
  "content": "自入春来，花信费、几番风了。先付与、红妆万点，苍颜一笑。旧说沈香亭北似，今虽濯锦江头少。最可人、枝上月笼春，烟含晓。 <br> 亨会称，花王好。嘉聘惜，梅兄早。对芳容细玩，天然新巧。羯鼓不须催太甚，霓裳易散梨园老。任杜鹃、犹自殿韶华，呼殷道。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}