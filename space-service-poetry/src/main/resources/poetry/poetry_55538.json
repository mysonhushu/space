{
  "id": 55538,
  "star": 2,
  "name": "瑞鹤仙（韩南涧生日）",
  "dynasty": "宋代",
  "content": "红消梅雨润。正榴花照眼，荷香成阵。炉薰炷芳烬。记于门今日，长庚占庆。文摛艳锦。笑班扬、用字未稳。果青云、快上黄扉，地□誉高英俊。 <br> 名盛。都期持橐，却借乘轺，布宣宽政。除书已进。归宠异，侍严近。且金船满酌，云翘低祝，□比椿龄更永。任月斜、未放笙歌，翠桐转影。",
  "poet": {
    "id": 1777,
    "star": 0,
    "name": "王千秋",
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。"
  },
  "tags": []
}