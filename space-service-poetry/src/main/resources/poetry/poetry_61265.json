{
  "id": 61265,
  "star": 1,
  "name": "沁园春（用定轩雨余有感韵写山中之趣）",
  "dynasty": "宋代",
  "content": "一雨霈然，六合全清，空无点埃。喜秋容新沐，为谁媚妩，凉蟾留照，正尔徘徊。蜡屐清游，渔蓑淡话，富贵于予何有哉。双溪上，总旧盟鸥鹭，来往无猜。 <br> 烟霞竹石松梅。更无数幽花陆续开。渐黄鸡啄黍，肥堪一著，浮蛆拍瓮，美可三杯。儿解应门，翁方索句，俗客来时莫放来。青山好，尽从今日日，闼不妨排。",
  "poet": {
    "id": 1742,
    "star": 0,
    "name": "冯取洽",
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。"
  },
  "tags": []
}