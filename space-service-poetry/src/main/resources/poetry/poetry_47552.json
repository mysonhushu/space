{
  "id": 47552,
  "star": 1,
  "name": "次追和清远道士诗韵",
  "dynasty": "唐代",
  "content": "一代先后贤，声容剧河汉。况兹迈古士，复历苍崖窜。</p> <p>辰经几十万，邈与灵寿玩。海岳尚推移，都鄙固芜漫。</p> <p>羸僧下高阁，独鸟没远岸。啸初风雨来，吟馀钟呗乱。</p> <p>如何炼精魄，万祀忽欲半。宁为断臂忧，肯作秋柏散。</p> <p>吾闻酆宫内，日月自昏旦。左右修文郎，纵横洒篇翰。</p> <p>斯人久冥漠，得不垂慨叹。庶或有神交，相从重兴赞。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}