{
  "id": 13623,
  "star": 1,
  "name": "春日即事二首",
  "dynasty": "唐代",
  "content": "诗书成志业，懒慢致蹉跎。圣代丹霄远，明时白发多。 <br> 浅谋堪自笑，穷巷忆谁过。寂寞前山暮，归人樵采歌。 <br> 数亩东皋宅，青春独屏居。家贫僮仆慢，官罢友朋疏。 <br> 强饮沽来酒，羞看读了书。闲花开满地，惆怅复何如。",
  "poet": {
    "id": 2564,
    "star": 0,
    "name": "耿湋",
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。"
  },
  "tags": []
}