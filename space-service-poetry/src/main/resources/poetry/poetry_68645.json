{
  "id": 68645,
  "star": 1,
  "name": "天香（宛委山房拟赋龙涎香）",
  "dynasty": "宋代",
  "content": "烟峤收痕，云沙拥沫，孤槎万里春聚。蜡杵冰尘，水研花片，带得海山风露。纤痕透晓，银镂小、初浮一缕。重剪纱窗暗烛，深垂绣帘微雨。 <br> 余馨恼人最苦。染罗衣、少年情绪。谩省佩珠曾解，蕙羞兰妒。好是芳钿翠妩。恨素被浓熏梦无据。待剪秋云，殷勤寄与。",
  "poet": {
    "id": 1067,
    "star": 0,
    "name": "王易简",
    "image": "http://img.gushiwen.org/authorImg/wangyijian.jpg",
    "desc": "王易简（生卒年不详）字理得，号可竹，山阴（今浙江绍兴）人。宋末登进士第，除瑞安主簿，不赴。入元，隐居不仕。易简笃于议论，多所著述，有《山中观史吟》。《乐府补题》有其咏物词四首，《绝妙好词》卷六载其词三首。"
  },
  "tags": []
}