{
  "id": 68798,
  "star": 1,
  "name": "满江红（归自湖南题富春馆）",
  "dynasty": "宋代",
  "content": "津鼓匆匆，犹记得、故人相送。春江上、鸟啼花影，马嘶香鞚。情逐阳关金缕断，泪和杨柳春丝重。算别来、几度月明时，相思梦。 <br> 山万叠，愁眉耸。春一点，归心动。问风俦月侣，有谁游从。百里家山明日到，一尊芳酒今宵共。任楼头、吹尽五更风，梅花弄。",
  "poet": {
    "id": 1517,
    "star": 0,
    "name": "黄子行",
    "desc": "黄子行，号逢瓮，修月（今江西省）人，寓籍分宜。黄庭坚之诸孙。有逢瓮寐，今佚。"
  },
  "tags": []
}