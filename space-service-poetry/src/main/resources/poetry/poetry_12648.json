{
  "id": 12648,
  "star": 1,
  "name": "江草歌送卢判官",
  "dynasty": "唐代",
  "content": "江皋兮春早，江上兮芳草。杂蘼芜兮杜蘅， <br> 作丛秀兮欲罗生。被遥隰兮经长衍，雨中深兮烟中浅。 <br> 目眇眇兮增愁，步迟迟兮堪搴。澧之浦兮湘之滨， <br> 思夫君兮送美人。吴洲曲兮楚乡路，远孤城兮依独戍。 <br> 新月能分裛露时，夕阳照见连天处。问君行迈将何之， <br> 淹泊沿洄风日迟。处处汀洲有芳草，王孙讵肯念归期。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}