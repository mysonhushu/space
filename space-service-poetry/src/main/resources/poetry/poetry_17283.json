{
  "id": 17283,
  "star": 1,
  "name": "享文恭太子庙乐章",
  "dynasty": "唐代",
  "content": "醴齐泛樽彝，轩县动干戚。入室僾如在，升阶虔所历。 <br> 奋疾合威容，定利舒皦泽。方崇庙貌礼，永被君恩锡。",
  "poet": {
    "id": 997,
    "star": 0,
    "name": "崔邠",
    "desc": "崔邠（754—815），字处仁，清河武城人。祖佶，父陲，官卑。邠少举进士，又登贤良方正科。贞元中授渭南尉。迁拾遗、补阙。常疏论裴延龄，为时所知。以兵部员外郎知制诰至中书舍人，凡七年。又权知吏部选事。明年，为礼部侍郎，转吏部侍郎，赐以金紫。邠温裕沉密，尤敦清俭。上亦器重之。裴垍将引为相，病难于承答，事竟寝。兄弟同时奉朝请者四人，颇以孝敬怡睦闻。后改太常卿，知吏部尚书铨事。故事，太常卿初上，大阅《四部乐》于署，观者纵焉。邠自私第去帽，亲导母舆，公卿逢者回骑避之，衢路以为荣。居母忧，岁余卒，元和十年三月也，时年六十二。赠吏部尚书，谥曰文简。"
  },
  "tags": []
}