{
  "id": 29555,
  "star": 1,
  "name": "哭翰林丁侍郎",
  "dynasty": "唐代",
  "content": "相知出肺腑，非旧亦非亲。每见云霄侣，多扬鄙拙身。 <br> 即期扶泰运，岂料哭贤人。应是随先帝，依前作近臣。 <br> 平生任公直，爱弟尚风尘。宅闭青松古，坟临赤水新。 <br> 官清仍齿壮，儿小复家贫。惆怅天难问，空流泪满巾。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}