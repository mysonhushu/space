{
  "id": 44022,
  "star": 2,
  "name": "别杜将军",
  "dynasty": "唐代",
  "content": "伊余本是胡为者，采蕈锄茶在穷野。偶披蓑笠事空王， <br> 馀力为文拟何谢。少年心在青云端，知音满地皆龙鸾。 <br> 遽逢天步艰难日，深藏溪谷空长叹。偶出重围遇英哲， <br> 留我江楼经岁月。身隈玉帐香满衣，梦历金盆雨和雪。 <br> 东风来兮歌式微，深云道人召来归。燕辞大厦兮将何为， <br> 濛濛花雨兮莺飞飞，一汀杨柳同依依。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}