{
  "id": 29612,
  "star": 2,
  "name": "越亭二十韵",
  "dynasty": "唐代",
  "content": "乏才叨八使，徇禄非三顾。南服颁诏条，东林证迷误。 <br> 未闻述职效，偶脱嚣烦趣。激水浚坳塘，缘崖欹磴步。 <br> 西岩焕朝旭，深壑囊宿雾。影气爽衣巾，凉飔轻杖履。 <br> 临高神虑寂，远眺川原布。孤帆逗汀烟，翻鸦集江树。 <br> 独探洞府静，恍若偓佺遇。一瞬契真宗，百年成妄故。 <br> 孱颜石户启，杳霭溪云度。松籁韵宫商，鸳甍势翔溯。 <br> 津梁危彴架，济物虚舟渡。环流驰羽觞，金英妒妆嫭。 <br> 笳吟寒垒迥，鸟噪空山暮。怅望麋鹿心，低回车马路。 <br> 悬冠谢陶令，褫珮怀疏傅。遐想蜕缨緌，徒惭恤襦袴. <br> 福盈祸之倚，权胜道所恶。何必栖禅关，无言自冥悟。",
  "poet": {
    "id": 1110,
    "star": 0,
    "name": "元晦",
    "desc": "唐代文学家。河南（河南洛阳）人。生卒年不详，约活动于唐敬宗至唐武宗时期。元稹之侄，饶州刺史元洪之子。宝历元年(825)登贤良方正、能直言极谏科。会昌初年任桂管观察使,官终散骑常侍。《全唐诗》卷547存诗仅2首。《全唐文》卷721存文2篇,《唐文续拾》卷5存文1篇。"
  },
  "tags": []
}