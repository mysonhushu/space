{
  "id": 17386,
  "star": 2,
  "name": "夜听琵琶三首",
  "dynasty": "唐代",
  "content": "掩抑危弦咽又通，朔云边月想朦胧。 <br> 当时谁佩将军印，长使蛾眉怨不穷。 <br> 一曲徘徊星汉稀，夜兰幽怨重依依。 <br> 忽似摐金来上马，南枝栖鸟尽惊飞。 <br> 破拨声繁恨已长，低鬟敛黛更摧藏。 <br> 潺湲陇水听难尽，并觉风沙绕杏梁。",
  "poet": {
    "id": 639,
    "star": 0,
    "name": "羊士谔",
    "image": "http://img.gushiwen.org/authorImg/yangshie.jpg",
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。"
  },
  "tags": []
}