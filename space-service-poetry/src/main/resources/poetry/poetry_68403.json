{
  "id": 68403,
  "star": 1,
  "name": "贺新郎（贺癯翁倅生曾孙）",
  "dynasty": "宋代",
  "content": "曾作莺迁贺。道玉皇、久敕薇垣，分君星颗。只待好年好时日，约束东风吹堕。到今日、看来真个。恰好丁年翁七十，五云间〓太乙吹藜火。青一点，杉溪左。 <br> 太翁阴骘天来大。後隆山、层一层高，层层突过。簪绂蝉聊孙又子，眼里人家谁那。算只有、臞翁恁么。孙陆机云翁卫武，便履声、毡复尚书坐。拚几许，犀钱果。",
  "poet": {
    "id": 0,
    "star": 0,
    "name": "刘鉴"
  },
  "tags": []
}