{
  "id": 53521,
  "star": 1,
  "name": "水调歌头（陪福帅宴集口占以授官奴）",
  "dynasty": "宋代",
  "content": "缥缈九仙阁，壮观在人间。凉飚乍起，四围晴黛入阑干。已过中秋时候。便是菊花重九。为寿一尊欢。今古登高意，玉帐正清闲。 <br> 引三巴，连五岭，控百蛮。元戎小队，旧游曾记并龙山。闽峤尤宽南顾。闻道天边雨露。持橐诏新颁。且拥笙歌醉，廊庙更徐还。",
  "poet": {
    "id": 120,
    "star": 0,
    "name": "张元干",
    "image": "http://img.gushiwen.org/authorImg/zhangyuangan.jpg",
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。"
  },
  "tags": []
}