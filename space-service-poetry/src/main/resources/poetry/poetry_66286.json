{
  "id": 66286,
  "star": 1,
  "name": "念奴娇（游西湖）",
  "dynasty": "宋代",
  "content": "西湖胜绝，有栖云楼观，蟠空丘壑。玉鉴光中天不老，人在蓬壶行乐。画舫藏春，垂杨系马，幽处笙箫作。京华狂客，也忘身世飘泊。 <br> 行待载酒寻芳，湖湾堤曲，放浪红尘脚。借景留欢排日醉，不负莺花盟约。忍缓东风，耐烦迟日，休凭匆匆着。温存桃李，莫教一顿开却。",
  "poet": {
    "id": 1708,
    "star": 0,
    "name": "黄人杰",
    "desc": "人杰，字叔万，生卒年均不详，南城（今属江西）人。宋朝诗人。孝宗乾道二年（一一六六）进士（清雍正《江西通志》卷五○）。有《可轩曲林》一卷（《直斋书录解题》卷二一），已佚。生平事迹亦无考。工词，著有可轩曲林一卷，《文献通考》传于世。"
  },
  "tags": []
}