{
  "id": 67044,
  "star": 2,
  "name": "金菊对芙蓉（沙邑宰绾琴妓，用旧韵戏之）",
  "dynasty": "宋代",
  "content": "浅拂春山，慢横秋水，玉纤间理丝桐。按清冷繁露，淡伫悲风。素弦瑶轸调新韵，颤翠翘、金簇芙蓉。叠蠲重锁，轻挑慢摘，特地情浓。 <br> 泛商刻羽无穷。似和鸣鸾凤，律应雌雄。问高山流水，此意谁同。个中只许知音听，有茂陵、车马雍容。画帘人静，琴心三叠，时倒金钟。",
  "poet": {
    "id": 1365,
    "star": 0,
    "name": "刘清夫",
    "desc": "[约公元一二二四年前后在世]字静甫，居麻沙。生卒年均不详，约宋宁宗嘉定末前后在世。能词，与刘子寰同里，常唱酬。所作存于《花庵词选》中者凡五首。"
  },
  "tags": []
}