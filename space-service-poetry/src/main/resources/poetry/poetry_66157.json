{
  "id": 66157,
  "star": 1,
  "name": "瑞鹧鸪（席上）",
  "dynasty": "宋代",
  "content": "倾城一笑得人留。舞罢娇娥敛黛愁。明月宝鞲金络臂，翠琼花珥碧搔头。 <br> 晴云片雪腰支袅，晚吹微波眼色秋。清露亭皋芳草绿，轻绡软挂玉帘钩。",
  "poet": {
    "id": 2077,
    "star": 0,
    "name": "郭世模",
    "desc": "郭世模，字从范。与张孝祥交游，宋朝高宗绍兴二十九年（一一五九），曾与张孝祥同时被劾（ 《建炎以来系年要录》 卷一八三）。三十一年卒（《全宋词》 ）。"
  },
  "tags": []
}