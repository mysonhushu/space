{
  "id": 64008,
  "star": 1,
  "name": "探芳信（和草窗西湖春感词）",
  "dynasty": "宋代",
  "content": "坐清昼。记步幄行春，短亭呼酒。怅湔裙香远，波痕尚依旧。赤阑桥下桃花观，寒勒花枝瘦。转回廊、古瓦生松，暗泉鸣甃。 <br> 山雨夜来骤。便绿涨平堤，云横远岫。细认沙头，还见有落红否。杨花自趁东风去，空白鸳鸯首。劝游人、莫把骄骢系柳。",
  "poet": {
    "id": 2104,
    "star": 0,
    "name": "仇远",
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。"
  },
  "tags": []
}