{
  "id": 66730,
  "star": 1,
  "name": "喜迁莺（晓行）",
  "dynasty": "宋代",
  "content": "宿酲初愈。更花焰频催，叶蕉重举。浓露沾丛，薰风入樾，黄叶马头飞舞。梦结尚依征旆，笛怨谁教渔谱。村路转，见寒机灯在，晨炊人语。 <br> 无据。堪恨处。残月满襟，不念人羁旅。天接山光，云拖雁影，多少别离情绪。绣被香温密叠，罗帕粉痕重护。这滋味，最不堪两鬓，菱花羞觑。",
  "poet": {
    "id": 1920,
    "star": 0,
    "name": "孙居敬",
    "desc": "孙居敬，宋代词人。名杓，字居敬。东阳(今属浙江)人。南宋孝宗淳熙十四年进士。"
  },
  "tags": []
}