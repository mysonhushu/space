{
  "id": 43337,
  "star": 1,
  "name": "白云上人精舍寻杼山禅师兼示崔子向何山道上人",
  "dynasty": "唐代",
  "content": "望远涉寒水，怀人在幽境。为高皎皎姿，及爱苍苍岭。 <br> 果见栖禅子，潺湲灌真顶。积疑一念破，澄息万缘静。 <br> 世事花上尘，惠心空中境。清闲诱我性，遂使肠虑屏。 <br> 许共林客游，欲从山王请。木栖无名树，水汲忘机井。 <br> 持此一日高，未肯谢箕颍。夕霁山态好，空月生俄顷。 <br> 识妙聆细泉，悟深涤清茗。此心谁得失，笑向西林永。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}