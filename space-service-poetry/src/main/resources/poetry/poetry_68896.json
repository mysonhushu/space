{
  "id": 68896,
  "star": 1,
  "name": "声声慢（寿吴宪·四月十三）",
  "dynasty": "宋代",
  "content": "洞宾仙客，诞节明朝，方齐自号今日称觞。为月金丹，希年近也康强。平生铁石肺腑，肯依阿、贪恋朝行。芹溪上，把等闲出处，付与沧浪。 <br> 花竹午桥匆倩，身退静、功名大耐偏长。济世经纶，暂时收敛何妨。黄扉有分须到，况玉皇、久待平章。康时了，万千年、姓字弥香。",
  "poet": {
    "id": 0,
    "star": 0,
    "name": "赵宰"
  },
  "tags": []
}