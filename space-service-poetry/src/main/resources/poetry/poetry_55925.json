{
  "id": 55925,
  "star": 1,
  "name": "满江红（北岩寺饯别张子仪，醉归口占）",
  "dynasty": "宋代",
  "content": "百罚深杯，都不记、归来时节。仿佛听、重城更鼓，催成离缺。江上愁心山敛翠，津头夜色沙如雪。渐中年、怀抱更深交，难为别。 <br> 歌声缓，行云歇。尊酒散，香尘灭。想来宵何处，乱山明月。得意春风群玉府，第名早晚黄金阙。但相思、莫遣雁来时，音书绝。",
  "poet": {
    "id": 416,
    "star": 0,
    "name": "管鉴",
    "desc": "管鉴字明仲，龙泉（今属浙江）人，徙临川（今江西抚州）。乾道九年（1173），范成大制置四川后东归，道经峡州，时管鉴为峡州守，见范成大 《吴船录》 。淳熙十三年（1186）任广东提刑，改转运判官，官至权知广州经略安抚使。词题所署干支，最迟者为甲辰生日，盖淳熙十一年（1184）。有 《养拙堂词》 一卷。"
  },
  "tags": []
}