{
  "id": 13149,
  "star": 1,
  "name": "故太常卿赠礼部尚书李公及夫人挽歌二首",
  "dynasty": "唐代",
  "content": "白简尝持宪，黄图复尹京。能标百郡则，威肃一朝清。 <br> 典秩崇三礼，临戎振五兵。更闻传世业，才子有高名。 <br> 封树遵同穴，生平此共归。镜埋鸾已去，泉掩凤何飞。 <br> 薤挽疑笳曲，松风思翟衣。扬名将宠赠，泉路满光辉。",
  "poet": {
    "id": 2348,
    "star": 0,
    "name": "蒋涣",
    "desc": "（？~约795），常州义兴（今江苏宜兴南）人。蒋冽之弟。玄宗朝登进士第，历官吏部员外郎、郎中。天宝末，官给事中。安史乱起，陷贼，受伪职。永泰初，历鸿胪卿、右散骑常侍，迁工部侍郎。大历三年，转尚书左丞，出为华州刺史、镇国军潼关防御使。七年，检校礼部尚书、东都留守，知大历八、九、十年东都贡举，卒。《全唐诗》存诗五首。"
  },
  "tags": []
}