{
  "id": 68435,
  "star": 1,
  "name": "沁园春（代寿宗室）",
  "dynasty": "宋代",
  "content": "记得花筵，巧夕星河，初度女牛。更四双蓂荚，十分桂魄，中元佳致，妆点初秋。蔼蔼非烟，濛濛如雾，锦水郁葱佳气浮。人人道，是王孙帝胄，今日东朝。 <br> 银潢万叶源流。见一点长庚辉绛霄。似东平为善，河间献雅，风流酝藉，西汉诸刘。恰遇称觞，蓬壶歌缓，满酌蒲萄双玉舟。椿松等算，年年醉傲，花马金裘。",
  "poet": {
    "id": 1510,
    "star": 0,
    "name": "翁溪园",
    "desc": "翁溪园（生卒事迹均不详），宋朝文人，贾似道时人。"
  },
  "tags": []
}