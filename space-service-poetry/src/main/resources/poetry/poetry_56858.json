{
  "id": 56858,
  "star": 1,
  "name": "念奴娇",
  "dynasty": "宋代",
  "content": "烛花渐暗，似梦来非梦，今夕何夕。帘幕生香人醉里，家住深深密密。送客难为，独留无计，此意谁知得。相看无语，可怜心绪如织。 <br> 缓辔踏月归来，空余襟袖，有多情脂泽。浅笑轻颦追想处，眼底如今历历。著意新词，於人好语，过后应难必。今宵酒醒，断肠人正愁寂。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}