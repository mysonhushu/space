{
  "id": 67880,
  "star": 1,
  "name": "贺新郎",
  "dynasty": "宋代",
  "content": "晓色收梅雨。玉衡高、寒杓插午，月生银浦。一片祥光横碧落，幻出新晴院宇。拥阆苑、擎香天女。簇引飞仙来瑞世，向鸟衣巷陌，生文度。人物似，古怀祖。 <br> 履声合上尧阶去。问如何低回计幕，蜀山深处。金字催还知有日，且听尊前妙语。更领略、双成歌舞。愿借流三峡水，与君侯尽作流霞注。觞百举，寿千数。",
  "poet": {
    "id": 0,
    "star": 0,
    "name": "郑元秀"
  },
  "tags": []
}