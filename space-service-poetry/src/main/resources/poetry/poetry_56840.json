{
  "id": 56840,
  "star": 1,
  "name": "满江红（和梁漕次张韵）",
  "dynasty": "宋代",
  "content": "玉宇无尘，斜阳外、江楼伫立。人正远、骑鲸南去，笑言难挹。冰雪生寒烟瘴冷，海山著处恩波湿。问碧门、金阙待君来，何时入。 <br> 犹自有，新篇什。应念我，相思急。满乌丝挥遍，麝煤香浥。尊酒相逢佳□□，十年一梦长川吸。想上都、风月未盟寒，追良集。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}