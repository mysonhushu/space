{
  "id": 57346,
  "star": 1,
  "name": "水调歌头（寿长兄）",
  "dynasty": "宋代",
  "content": "天下伟人物，荆楚号名流。幅员千里，英气磅礴岳南州。雁峤高参翼轸，石鼓下盘朱府，衮衮应公侯。常记生申旦，明日是中秋。 <br> 挈明月，翳翔凤，驷飞虬。东南一尉，何事三载漫淹留。谈笑洞庭青草，从此阆风阊阖，高处看鳌头。更种阶庭玉，慈母念方稠。",
  "poet": {
    "id": 1071,
    "star": 0,
    "name": "廖行之",
    "desc": "廖行之（1137～1189） ，字天民，号省斋，南宋衡州（今湖南省衡阳市）人。孝宗淳熙十一年（1184）进士，调岳州巴陵尉。未数月，以母老归养。告满，改授潭州宁乡主簿，未赴而卒，时淳熙十六年。品行端正，留心经济之学。遗著由其子谦编为《省斋文集》十卷，已佚。"
  },
  "tags": []
}