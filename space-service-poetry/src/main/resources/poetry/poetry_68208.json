{
  "id": 68208,
  "star": 1,
  "name": "解连环（姑苏怀古）",
  "dynasty": "宋代",
  "content": "霁鬟新掠。正风回浪影，时摇城脚。叹天涯、春草无伦，似凝伫当时，柳颦花弱。步锦珠沈，谩一眸、千年如昨。信龙楼凤阁，无奈都由，笑歌休却。斜阳柳边自落。听幽禽两两，沙际亭泊。道世间、多少闲愁，总输与扁舟，五湖游乐。便买蓑衣，又生怕、鱼龙风恶。把从前、万事对酒，且休问著。",
  "poet": {
    "id": 0,
    "star": 0,
    "name": "奚岊"
  },
  "tags": []
}