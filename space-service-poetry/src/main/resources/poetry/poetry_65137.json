{
  "id": 65137,
  "star": 2,
  "name": "望南云慢（木芙蓉）",
  "dynasty": "宋代",
  "content": "木叶轻飞，乍雨歇亭皋，帘卷秋光。栏隈砌角，绽拒霜几处，蓓深浅红芳。应恨开时晚，伴翠菊、风前并香。晓来寒露，嫩脸低凝，似带啼妆。 <br> 堪伤。记得佳人，当时怨别，盈腮泪粉行行。而今最苦，奈千里身心，两处凄凉。感物成消黯，念旧欢、空劳寸肠。月斜残漏，梦断孤帏，一枕思量。",
  "poet": {
    "id": 2257,
    "star": 0,
    "name": "沈唐",
    "desc": "字公述，北宋词人。《花庵词选》录有其词数首。"
  },
  "tags": []
}