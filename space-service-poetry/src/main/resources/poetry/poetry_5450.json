{
  "id": 5450,
  "star": 1,
  "name": "奉和圣制答张说扈从南出雀鼠谷",
  "dynasty": "唐代",
  "content": "何意重关道，千年过圣皇。幽林承睿泽，闲客见清光。 <br> 日御仙途远，山灵寿域长。寒云入晋薄，春树隔汾香。 <br> 国佐同时雨，天文属岁阳。从来汉家盛，未若此巡方。",
  "poet": {
    "id": 2260,
    "star": 0,
    "name": "梁升卿",
    "desc": "梁升卿，与张九龄善。涉学工书，尤长八分书。东封朝觐碑，为时绝笔。历广州都督。诗一首。传世书迹有泰山摩崖《东岳朝觐颂》（已毁）、《御史台精舍碑》等。"
  },
  "tags": []
}