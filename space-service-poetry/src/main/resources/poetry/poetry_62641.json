{
  "id": 62641,
  "star": 1,
  "name": "庆春泽（丙申乡人醵赏凤花）",
  "dynasty": "宋代",
  "content": "翔凤阑干，啼鹃院宇，相逢似梦才醒。谁道无情，飞红舞翠欢迎。青春绿发花前饮，醉自歌、记那时曾。到如今，心事凄凉，怕说芳盟。 <br> 追思艮岳归来后，稳依山护得，雨翮风翎。燕燕莺莺，从他巧舌饶声。翩翩一种天然艳，笑向人、不与春争。羡花花，好岁寒交，有卧云亭。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}