{
  "id": 53774,
  "star": 1,
  "name": "清平乐（上元赵仲能窗下）",
  "dynasty": "宋代",
  "content": "水瓶石砚。败壁蜗书篆。窗下日舒缝衲线。屋角晚风飞霰。 <br> 上元灯火佳时。长廊语笑追随。高卧一番纸帔，觉来月贯南枝。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}