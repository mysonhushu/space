{
  "id": 47928,
  "star": 10,
  "name": "过云木冰记",
  "dynasty": "清代",
  "content": "　　岁在壬午，余与晦木泽望入四明，自雪窦返至过云。雰霭淟浊，蒸满山谷，云乱不飞，瀑危弗落，遐路窈然。夜行撤烛，雾露沾衣，岚寒折骨，相视褫气。呼嗟咽续，忽尔冥霁地表。云敛天末，万物改观，浩然目夺。小草珠圆，长条玉洁，珑松插于幽篁，缨络缠于萝阙。琮俯仰，金奏石搏。虽一叶一茎之微，亦莫不冰缠而雾结。余愕眙而叹曰：“此非所谓木冰乎？春秋书之，五行志之，奈何当吾地而有此异也？”言未卒，有居僧笑于傍曰：“是奚足异？山中苦寒，才入冬月，风起云落，即冻飘山，以故霜雪常积也。” </p> <p>　　盖其地当万山之中，嚣尘沸响，扃人间。屯烟佛照，无殊阴火之潜，故为葕阳之所不入。去平原一万八千丈，刚风疾轮，侵铄心骨。南箕哆口，飞廉弭节；土囊大隧，所在而是。故为勃郁烦冤之所不散，溪回壑转，蛟螭蠖蛰，山鬼窈窕，腥风之冲动，震瀑之敲嗑。天呵地吼，阴崖冱穴，聚雹堆冰，故为玄冥之所长驾；群峰灌顶，北斗堕脅，藜蓬臭蔚，虽焦原竭泽，巫吁魃舞。常如夜行秋爽，故为曜灵之所割匿。且其怪松入枫，礜石罔草，碎碑埋甎，枯胔碧骨，皆足以兴吐云雨。而仙宫神治，山岳炳灵，高僧悬记，冶鸟木客，窅崒幽深。其气皆敛而不扬，故恒寒而无燠。 </p> <p>　　余乃喟然曰：“嗟乎！同一寒暑，有不听命于造化之地；同一过忒，有无关于吉凶之占。居其间者，亦岂无凌峰掘药，高言畸行，无与于人世治乱之数者乎？”余方龃龉世度，将欲过而问之。 ",
  "shangxi": "<div style=\"height:30px; font-weight:bold; font-size:20px; margin-bottom:10px; clear:both;\">  <h2><span style=\"float:left; font-size:20px; \">赏析</span></h2>  <a style=\"float:left; margin-top:4px; margin-left:5px;\" href=\"javascript:PlayShangxi(5246)\"><img id=\"speakerimgShangxi5246\" src=\"/img/speaker.png\" alt=\"\" width=\"16\" height=\"16\"></a> </div> 　　这是一篇奇特的游记。四明山过云地区的木冰本来就是罕见的奇特景观，作者绘声绘色，善造意境，写木冰的景象，使人仿佛置身于晶莹的世界，写木冰的形成，又令人夺魄心惊，纸上生寒，确实是揉细腻的工笔与磅礴的气势于一体。更奇特的是它的结尾，感慨似乎漫不经心，寓意若有若无，结合作者身世处境，实在引人深思。",
  "poet": {
    "id": 540,
    "star": 0,
    "name": "黄宗羲",
    "image": "http://img.gushiwen.org/authorImg/huangzongxi.jpg",
    "desc": "黄宗羲（1610年9月24日—1695年8月12日）明末清初经学家、史学家、思想家、地理学家、天文历算学家、教育家，东林七君子黄尊素长子，汉族，浙江绍兴府余姚县人。字太冲，一字德冰，号南雷，别号梨洲老人、梨洲山人、蓝水渔人、鱼澄洞主、双瀑院长、古藏室史臣等，学者称梨洲先生。黄宗羲学问极博，思想深邃，著作宏富，与顾炎武、王夫之并称明末清初三大思想家（或清初三大儒）；与弟黄宗炎、黄宗会号称浙东三黄；与顾炎武、方以智、王夫之、朱舜水并称为“明末清初五大家”，亦有“中国思想启蒙之父”之誉。► 5篇诗文"
  },
  "tags": [
    "辞赋精选",
    "纪游"
  ]
}