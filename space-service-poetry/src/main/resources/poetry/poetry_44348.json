{
  "id": 44348,
  "star": 1,
  "name": "怀南岳隐士二首（一作赠隐者）",
  "dynasty": "唐代",
  "content": "千峰映碧湘，真隐此中藏。饼不煮石吃，眉应似发长。 <br> 风榸支酒瓮，鹤虱落琴床。虽斅忘机者，斯人尚未忘。 <br> 见说祝融峰，擎天势似腾。藏千寻瀑布，出十八高僧。 <br> 古路无人迹，新霞出石棱。终期将尔叟，一一月中登。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}