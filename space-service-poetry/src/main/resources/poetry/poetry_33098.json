{
  "id": 33098,
  "star": 1,
  "name": "过分水岭",
  "dynasty": "唐代",
  "content": "陇山高共鸟行齐，瞰险盘空甚蹑梯。云势崩腾时向背， <br> 水声呜咽若东西。风兼雨气吹人面，石带冰棱碍马蹄。 <br> 此去秦川无别路，隔崖穷谷却难迷。",
  "poet": {
    "id": 1849,
    "star": 0,
    "name": "许棠",
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。"
  },
  "tags": []
}