{
  "id": 51828,
  "star": 1,
  "name": "多丽",
  "dynasty": "宋代",
  "content": "听新蝉，舜琴初弄清弦。伴薰风、葱葱佳气，钟希世英贤。正芳蓂、更余九荚，况强仕，犹待三年。笔下烟云，胸中岩壑，玉峰凛凛映人寒。公不见、清潭宝剑，九彩动星躔。浑疑是，风雷变化，落在人间。 <br> 驻东阳、清谭终日，种成桃李森然。向庭闱、彩衣有庆，更华萼、棠棣相鲜。骥足难留，牛刀暂屈，匪朝伊夕步花砖。自今往、掀天扶地，声迹寄凌烟。它时事，赤松共约，携手骖鸾。",
  "poet": {
    "id": 2286,
    "star": 0,
    "name": "吴则礼",
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。"
  },
  "tags": []
}