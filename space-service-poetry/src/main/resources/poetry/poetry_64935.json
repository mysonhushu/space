{
  "id": 64935,
  "star": 4,
  "name": "玉蝴蝶",
  "dynasty": "宋代",
  "content": "望处水寒云绕，倚栏千里，澹荡晴晖。梦燕门阑，和气喜动帘帏。舞因重、花明彩凤，歌扇小、香暖金猊。漏声迟。洞天秋晓，风露霏霏。 <br> 嘉时。谪仙高宴，华分玉蜡，艳列文姬。玉树临风，自然老月中枝。酒肠宽、胸容云梦，词源壮、笔勇助溪。且追随。伫看飞诏，稳步沙堤。",
  "poet": {
    "id": 0,
    "star": 0,
    "name": "李鼐"
  },
  "tags": []
}