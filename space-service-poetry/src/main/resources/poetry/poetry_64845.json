{
  "id": 64845,
  "star": 1,
  "name": "倦寻芳（闺思）",
  "dynasty": "宋代",
  "content": "兽钚半掩，鸳甃无尘，庭院潇洒。树色沉沉，春尽燕娇莺姹。梦草池塘青渐满，海棠轩槛红相亚。听箫声，记秦楼夜约，彩鸾齐跨。 <br> 渐迤逦、更催银箭，何处贪欢，犹系骄马。旋剪灯花，两点翠眉谁画。香灭羞回空帐里，月高犹在重帘下。恨疏狂，待归来、碎揉花打。 ",
  "poet": {
    "id": 2977,
    "star": 0,
    "name": "潘汾",
    "desc": "潘汾，字元质，金华（今属浙江）人。《全宋词》存其词六首。"
  },
  "tags": []
}