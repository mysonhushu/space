{
  "id": 5856,
  "star": 2,
  "name": "冬至下寄舍弟时应赴入京（杂言）",
  "dynasty": "唐代",
  "content": "去去知未远，依依甚初别。他乡至下心，昨夜阶前雪。 <br> 终日读书仍少孤，家贫兄弟未当途。适远才过宿舂料， <br> 相随惟一平头奴。男儿出门事四海，立身世业文章在。 <br> 莫漫忆柴扉，驷马高车朝紫微。江南驿使不曾断， <br> 迎前为尔非春衣。",
  "poet": {
    "id": 90,
    "star": 0,
    "name": "丘为",
    "image": "http://img.gushiwen.org/authorImg/qiuwei.jpg",
    "desc": "丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。"
  },
  "tags": []
}