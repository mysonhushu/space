{
  "id": 55641,
  "star": 1,
  "name": "木兰花慢（用韩干闻喜亭柱间韵）",
  "dynasty": "宋代",
  "content": "□中原望眼，正汉水、接天流。渐霁雨虹消，清风面旋，借我凉秋。草庐旧三顾处，但孤云、翠壁晚悠悠。唯有兰皋解佩，至今犹话离愁。 <br> 迟留。叹息此生浮。去去老沧洲。念岁月侵寻，闲中最乐，饱外何求。功名付他分定，也谁能、伴得赤松游。尊酒相逢，更莫问侬，依旧狂不。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}