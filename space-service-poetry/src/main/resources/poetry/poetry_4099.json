{
  "id": 4099,
  "star": 3,
  "name": "春女行",
  "dynasty": "唐代",
  "content": "春女颜如玉，怨歌阳春曲。巫山春树红，沅湘春草绿。 <br> 自怜妖艳姿，妆成独见时。愁心伴杨柳，春尽乱如丝。 <br> 目极千馀里，悠悠春江水。频想玉关人，愁卧金闺里。 <br> 尚言春花落，不知秋风起。娇爱犹未终，悲凉从此始。 <br> 忆昔楚王宫，玉楼妆粉红。纤腰弄明月，长袖舞春风。 <br> 容华委西山，光阴不可还。桑林变东海，富贵今何在。 <br> 寄言桃李容，胡为闺阁重。但看楚王墓，唯有数株松。",
  "poet": {
    "id": 784,
    "star": 0,
    "name": "刘希夷",
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。"
  },
  "tags": []
}