{
  "id": 63114,
  "star": 1,
  "name": "喜迁莺（感春）",
  "dynasty": "宋代",
  "content": "东君别后。见说道花枝，也成消瘦。夜雨帘栊，柳边庭院，烦恼有谁撋就。犹记旧看承处，梅子枝头如豆。最苦是，向重门人静，月明时候。 <br> 知否。人不见，纵有音书，争似重携手。旧日沈腰，如今潘鬓，怎奈许多僝僽。极目万山深处，肠断不堪回首。情寸寸，到如今，只在长亭烟柳。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}