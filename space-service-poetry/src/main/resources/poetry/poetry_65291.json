{
  "id": 65291,
  "star": 3,
  "name": "离亭燕",
  "dynasty": "宋代",
  "content": "一带江山如画。景物向秋潇洒。水浸碧天何处断，霁色冷光相射。橘树荻花洲，掩映竹篱茅舍。天际客帆高挂。烟外酒旗低亚。多少六朝兴废事，尽入渔樵闲话。怅望倚层楼，红日无言西下。",
  "poet": {
    "id": 1163,
    "star": 0,
    "name": "孙浩然",
    "image": "http://img.gushiwen.org/authorImg/sunhaoran.jpg",
    "desc": "孙浩然，宋代词人，不详其人。王诜曾画其《离亭燕词意》，作《江山秋晚图》（见攻媿集卷七十）。"
  },
  "tags": []
}