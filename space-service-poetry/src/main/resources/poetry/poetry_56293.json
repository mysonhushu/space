{
  "id": 56293,
  "star": 1,
  "name": "满江红（用前韵）",
  "dynasty": "宋代",
  "content": "西郭园林，湖光净、暮寒清溢。明日上，近环山翠，远摇天碧。粉泽兰膏违俗尚，岩花磴蔓从谁觅。问近来、铛脚许何人，吾其一。 <br> 欢乐事，休教毕。经后夜，思前日。想无心不竞，水流云出。物外烟霞供啸咏，个中鱼鸟同休逸。又何须、浮海访三山，寻仙迹。",
  "poet": {
    "id": 1769,
    "star": 0,
    "name": "赵磻老",
    "desc": "赵磻老，字渭师，东平人，作品有《拙庵词》一卷。"
  },
  "tags": []
}