{
  "id": 68611,
  "star": 1,
  "name": "念奴娇（钓鳌台用东坡赤璧韵。台在亭头海滨）",
  "dynasty": "宋代",
  "content": "凭高眺远，见凄凉海国，高秋云物。岛屿沈洋萍几点，漠漠天垂四壁。粟粒太虚，蜉蝣天地，怀抱皆冰雪。清风明月，坐中看我三杰。为爱暮色苍寒，天光上下，舣棹须明发。一片玻璃秋万顷，天外去帆明灭。招手仙人，拍肩居士，散我骑鲸发。钓鳌台上，叫云断残月。",
  "poet": {
    "id": 2919,
    "star": 0,
    "name": "陈纪",
    "desc": "陈纪（1254—1345），字景元，号淡轩，一号陵交，东莞（今属广东）人。南宋末年诗人、词人。领咸淳九年（1273年）乡荐，咸淳九年（1273年）与兄陈庚同登进士，官通直郎。宋亡后，不仕，与赵必襐、赵时清等隐于乡中，诗酒酬唱。"
  },
  "tags": []
}