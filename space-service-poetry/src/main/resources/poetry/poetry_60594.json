{
  "id": 60594,
  "star": 1,
  "name": "应天长",
  "dynasty": "宋代",
  "content": "嫩黄上柳，新绿涨池，东风艳冶天色。又见乍晴还雨，年华傍寒食。春依旧，身是客。对丽景、易伤岑寂。怅凝望、一带平芜，剪就茵藉。 <br> 前度少年场，醉记旗亭，联句遍窗壁。调笑映墙红粉，参差水边宅。芦鞭懒过故陌。恨未老、渐成尘迹。谩无语，立尽斜阳，怀抱谁识。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}