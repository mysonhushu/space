{
  "id": 33731,
  "star": 1,
  "name": "和袭美江南书情二十韵寄秘阁韦校书贻之商洛…次韵",
  "dynasty": "唐代",
  "content": "我志如鱼乐，君词称凤衔。暂来从露冕，何事买云岩。 <br> 水石应容病，松篁未听谗。罐香松蠹腻，山信药苗缄。 <br> 爱鹭欹危立，思猿矍铄獑。谢才偏许脁，阮放最怜咸。 <br> 大乐宁忘缶，奇工肯顾瑊.客愁迷旧隐，鹰健想秋毚。 <br> 砚缺犹慵琢，文繁却要芟。雨馀幽沼净，霞散远峰巉. <br> 洗笔烟成段，培花土作杴.访僧还觅伴，医鹤自须监。 <br> 荒庙犹怀季，清滩几梦严。背风开蠹简，冲浪试新帆。 <br> 闷忆年支酒，闲裁古样衫。钓家随野舫，仙蕴逐雕函。 <br> 度岁赊羸马，先春买小螊。共疏泉入竹，同坐月过杉。 <br> 染翰穷高致，怀贤发至諴.不堪潘子鬓，愁促易髟髟。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}