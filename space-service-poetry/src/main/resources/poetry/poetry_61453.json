{
  "id": 61453,
  "star": 1,
  "name": "醉蓬莱",
  "dynasty": "宋代",
  "content": "访莺花陈迹，姚魏遗风，绿阴成幄。尚有馀香，付宝阶红叶。淮海维阳，物华天产，未觉输京洛。时世新妆，施朱傅粉，依然相若。 <br> 束素腰纤，捻红唇小，鄣袖娇看，倚阑柔弱。玉佩琼琚，劝王孙行乐。况是韵华，为伊挽驻，未放离情薄。顾盼阶前，留连醉里，莫教零落。",
  "poet": {
    "id": 2073,
    "star": 0,
    "name": "刘子寰",
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。"
  },
  "tags": []
}