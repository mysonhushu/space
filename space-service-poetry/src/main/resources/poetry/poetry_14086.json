{
  "id": 14086,
  "star": 1,
  "name": "江陵遇元九李六二侍御纪事书情呈十二韵",
  "dynasty": "唐代",
  "content": "自见人相爱，如君爱我稀。好闲容问道，攻短每言非。 <br> 梦想何曾间，追欢未省违。看花怜后到，避酒许先归。 <br> 柳寺春堤远，津桥曙月微。渔翁随去处，禅客共因依。 <br> 蓬阁初疑义，霜台晚畏威。学深通古字，心直触危机。 <br> 肯滞荆州掾，犹香柏署衣。山连巫峡秀，田傍渚宫肥。 <br> 美玉方齐价，迁莺尚怯飞。伫看霄汉上，连步侍彤闱。",
  "poet": {
    "id": 252,
    "star": 0,
    "name": "窦巩",
    "desc": "［唐］（约公元七六二年至八二一年间在世）字友封，京兆金城人，窦庠之弟。生卒年均不详，约自唐肃宗宝应元年至穆宗长庆元年间在世，年六十岁。状貌魁伟。少博览，无所不通。性宏放，好谈古今。门多长者车辙。诸兄均先贵达，巩于元和二年（公元八O七年）始举进士。袁滋镇滑州，辟为从事。入朝，拜侍御史，历司勋员外刑部郎中。元稹观察浙东，奏为副使，检校秘书少监，兼御史中丞。稹移镇武昌，巩为副使。平居与人言，吻动而言不发，白居易等目为嗫嚅翁。后终老于鄂渚。巩所著诗，见窦氏联珠集。"
  },
  "tags": []
}