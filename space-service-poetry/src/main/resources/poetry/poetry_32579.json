{
  "id": 32579,
  "star": 1,
  "name": "寄监察从兄",
  "dynasty": "唐代",
  "content": "我祖居邺地，邺人识文星。此地星已落，兼无古时城。 <br> 古风既无根，千载难重生。空留建安书，传说七子名。 <br> 贱子生桂州，桂州山水清。自觉心貌古，兼合古人情。 <br> 因为二雅诗，出语有性灵。持来向长安，时得长者惊。 <br> 芝草不为瑞，还共木叶零。恨如辙中土，终岁填不平。 <br> 吾宗戴豸冠，忽然入西京。怜其羽翼单，抚若亲弟兄。 <br> 松根已坚牢，松叶岂不荣。言罢眼无泪，心中如酒酲。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}