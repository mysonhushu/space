{
  "id": 41970,
  "star": 1,
  "name": "广州王园寺伏日即事寄北中亲友",
  "dynasty": "唐代",
  "content": "南越逢初伏，东林度一朝。曲池煎畏景，高阁绝微飙。 <br> 竹簟移先洒，蒲葵破复摇。地偏毛瘴近，山毒火威饶。 <br> 裛汗絺如濯，亲床枕并烧。堕枝伤翠羽，萎叶惜红蕉。 <br> 且困流金炽，难成独酌谣。望霖窥润础，思吹候纤条。 <br> 旅恨生乌浒，乡心系浴桥。谁怜在炎客，一夕壮容销。 ",
  "poet": {
    "id": 0,
    "star": 0,
    "name": "王言史"
  },
  "tags": []
}