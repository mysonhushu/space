{
  "id": 48000,
  "star": 6,
  "name": "别诗三首",
  "dynasty": "两汉",
  "content": "其一<br>良时不再至，离别在须臾。<br>屏营衢路侧，执手野踟蹰。<br>仰视浮云驰，奄忽互相逾。<br>风波一失所，各在天一隅。<br>长当从此别，且复立斯须。<br>欲因晨风发，送子以贱躯。</p> <p>其二<br>嘉会难再遇，三载为千秋。<br>临河濯长缨，念子怅悠悠。<br>远望悲风至，对酒不能酬。<br>行人怀往路，何以慰我愁。<br>独有盈觞酒，与子结绸缪。</p> <p>其三<br>携手上河梁，游子暮何之。<br>徘徊蹊路侧，悢悢不能辞。<br>行人难久留，各言长相思。<br>安知非日月，弦望自有时。<br>努力崇明德，皓首以为期。",
  "poet": {
    "id": 0,
    "star": 0,
    "name": "佚名"
  },
  "tags": []
}