{
  "id": 56487,
  "star": 2,
  "name": "鹧鸪天（送客至汤泉）",
  "dynasty": "宋代",
  "content": "十月南闽未有霜。蕉林蔗圃郁相望。压枝橄榄浑如画，透甲香橙半弄黄。 <br> 斟录醑，泛沧浪。白沙翠竹近温汤。分明水墨山阴道，只欠冰谿雪月光。",
  "poet": {
    "id": 2841,
    "star": 0,
    "name": "李洪",
    "desc": "[约公元一一六九年前后在世]字不详，本扬州人，后寓居海盐，李正民之子。生卒年均不详，约宋孝宗乾道中前后在世。工诗。历知温州、藤州。其馀事迹均不详。洪著有文集二十卷，今仅存芸庵类稿六卷，《四库总目》不及十之三四。其诗时露警秀，七律尤工。"
  },
  "tags": []
}