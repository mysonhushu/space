{
  "id": 70037,
  "star": 1,
  "name": "【仙吕】点绛唇_慢马四只粗",
  "dynasty": "元代",
  "content": "慢马<br>四只粗蹄，一条乌尾，棕垂地。搭上鞍骑，二三百棍行三四里。<br>【混江龙】怎做的追风骏骥，再生不敢到檀溪。几曾见卷毛赤兔，凹面乌骓。美良涧怎敌胡敬德，虎牢关难战莽张飞。能食水草，不会奔驰，倦嘶喊，懒马店骤，曾几见西湖沽酒楼前系，怎消得绣毡蒙雨，锦帐遮泥。<br>【后庭花煞】叹梁园芳草萋，怕蓝关瑞雪飞。为爱背山咏，任教杜宇啼。空吃得似水牛肥。你可甚日行千里，报主人恩，何日把缰垂？",
  "poet": {
    "id": 2006,
    "star": 0,
    "name": "杨舜臣",
    "desc": "杨舜臣，元朝人，生平未详。一作汤舜卿。"
  },
  "tags": []
}