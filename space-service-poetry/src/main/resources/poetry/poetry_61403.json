{
  "id": 61403,
  "star": 1,
  "name": "瑞鹤仙（次韵陆景思喜雪）",
  "dynasty": "宋代",
  "content": "碧油推上客。有神机沈密，参运帷幄。威声际沙漠。庆云飞川泳，和熏三白。霄渊敻鬲。甚探梅、也来相约。更谁怜久客，泥深穿履，栖栖东郭。 <br> 农麦。年来管好，禾黍离离，讵忘关洛。风高水涸。多少事、待韬略。看鹅池夜渡，黎明飞捷，儿辈昏昏未觉。便冲寒，铁骑横驱，汛扫六合。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}