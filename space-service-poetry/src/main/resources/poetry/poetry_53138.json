{
  "id": 53138,
  "star": 1,
  "name": "蓦山溪（和赵粹文元宵）",
  "dynasty": "宋代",
  "content": "鳌山凤阙，多少飞琼侣。颙俟翠华临，庆新春、金波盈五。莲灯开遍，侍从尽登楼，簪花赴。传柑处。咫尺聆天语。 <br> 厌厌欲罢，宣劝犹旁午。扶上玉花骢，更踟蹰、梨园四部。追思往事，一夕九回肠，皇恩溥。归期阻。引领江南路。",
  "poet": {
    "id": 219,
    "star": 0,
    "name": "洪皓",
    "image": "http://img.gushiwen.org/authorImg/honghao.jpg",
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。"
  },
  "tags": []
}