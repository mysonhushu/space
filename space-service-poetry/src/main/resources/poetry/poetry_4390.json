{
  "id": 4390,
  "star": 1,
  "name": "惠文太子挽歌二首",
  "dynasty": "唐代",
  "content": "碣馆英灵在，瑶山美谥尊。剪桐悲曩戏，攻玉怆新恩。 <br> 宫仗传驰道，朝衣送国门。千秋谷门外，明月照西园。 <br> 梁国深文雅，淮王爱道仙。帝欢同宴日，神夺上宾年。 <br> 旒旐飞行树，帷宫宿野烟。指言君爱弟，挥泪满山川。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}