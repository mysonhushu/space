{
  "id": 67549,
  "star": 2,
  "name": "沁园春",
  "dynasty": "宋代",
  "content": "霜剥枯崖，何处邮亭，玉龙夜呼。唤经年幽梦，悠然独觉，参横璇汉，潜彻彻铜壶。漠漠风烟，昏昏水月，醉耸诗肩骑瘦驴。孤吟处，更寻香书影，搔首踟蹰。 <br> 古心落落如予。悄独立高寒凌万夫。对荒烟野草，浅浅沙路，班荆三嗅，此意谁知。高卧南阳，归来彭泽，借问风光还似无。难穷处，待凭将妙手，作岁寒图。",
  "poet": {
    "id": 0,
    "star": 0,
    "name": "陈草阁"
  },
  "tags": []
}