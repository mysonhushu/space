{
  "id": 25707,
  "star": 2,
  "name": "答萧建",
  "dynasty": "唐代",
  "content": "自地上青峰，悬崖一万重。践危频侧足，登堑半齐胸。 <br> 飞狖啼攀桂，游人喘倚松。入林寒z9々，近瀑雨濛濛。 <br> 径滑石棱上，寺开山掌中。幡花扑净地，台殿印晴空。 <br> 胜境层层别，高僧院院逢。泉鱼候洗钵，老玃戏撞钟。 <br> 外户凭云掩，中厨课水舂。搜泥时和面，拾橡半添穜. <br> 渡壑缘槎险，持灯入洞穷。夹天开壁峭，透石蹙波雄。 <br> 润蔼清无土，潭深碧有龙。畬田一片净，谷树万株浓。 <br> 野客登临惯，山房幽寂同。寒炉树根火，夏牖竹稍风。 <br> 边鄙筹贤相，黔黎托圣躬。君能弃名利，岁晏一相从。",
  "poet": {
    "id": 2314,
    "star": 0,
    "name": "费冠卿",
    "desc": "费冠卿（约公元八一三年前后在世）唐代著名的隐士，字子军，别号征君，青阳县人。唐元和二年（807）及第进士，居长安待授官职。悉母病危，不及告假，即星夜驰归。至家，母已安葬，悲恸欲绝，遂于母墓旁结庐守孝三年。嗣后，隐居九华山刘冲，长庆二年（822），唐穆宗征召费冠卿入京任右拾遗， 婉辞不就，终生绝迹仕途，逝后葬于鸡母山拾宝岩。"
  },
  "tags": []
}