{
  "id": 63824,
  "star": 3,
  "name": "庆宫春（水仙花）",
  "dynasty": "宋代",
  "content": "明玉擎金，纤罗飘带，为君起舞回雪。柔影参差，幽芳零乱，翠围腰瘦一捻。岁华相误，记前度、湘皋怨别。哀弦重听，都是凄凉，未须弹彻。 <br> 国香到此谁怜，烟冷沙昏，顿成愁绝。花恼难禁，酒销欲尽，门外冰澌初结。试招仙魄，怕今夜、瑶簪冻折。携盘独出，空想咸阳，故宫落月。",
  "poet": {
    "id": 421,
    "star": 0,
    "name": "王沂孙",
    "image": "http://img.gushiwen.org/authorImg/wangyisun.jpg",
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。"
  },
  "tags": []
}