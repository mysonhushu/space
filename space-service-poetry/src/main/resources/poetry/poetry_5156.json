{
  "id": 5156,
  "star": 3,
  "name": "江南曲五首",
  "dynasty": "唐代",
  "content": "长干斜路北，近浦是儿家。有意来相访，明朝出浣纱。 <br> 发向横塘口，船开值急流。知郎旧时意，且请拢船头。 <br> 昨暝逗南陵，风声波浪阻。入浦不逢人，归家谁信汝。 <br> 未晓已成妆，乘潮去茫茫。因从京口渡，使报邵陵王。 <br> 始下芙蓉楼，言发琅琊岸。急为打船开，恶许傍人见。",
  "poet": {
    "id": 2486,
    "star": 0,
    "name": "丁仙芝",
    "desc": "丁仙芝，字元祯，曲阿（今江苏丹阳市）人，唐开元十三年登进士第，仕途颇波折，至十八年仍未授官，后亦仕至主簿、余杭县尉等职，好交游，其诗仅存十四首。"
  },
  "tags": []
}