{
  "id": 63535,
  "star": 1,
  "name": "梅花引（次韵E059·房赋落梅）",
  "dynasty": "宋代",
  "content": "瑶妃鸾影逗仙云。玉成痕。麝成尘。露冷鲛房，清泪霰珠零。步绕罗浮归路远，楚江晚，赋宫斜，招断魂。 <br> 酒醒。梦醒。惹新恨。褪素妆，愁涴粉。翠禽夜冷。舞香恼、何逊多情。委佩残钿，空想坠楼人。欲挽湘裙无处觅，倩谁为，寄江南，万里春。",
  "poet": {
    "id": 517,
    "star": 0,
    "name": "周密",
    "desc": "周密 （1232-1298），字公谨，号草窗，又号四水潜夫、弁阳老人、华不注山人，南宋词人、文学家。祖籍济南，流寓吴兴（今浙江湖州）。宋德右间为义乌县（今年内属浙江）令。入元隐居不仕。自号四水潜夫。他的诗文都有成就，又能诗画音律，尤好藏弃校书，一生著述较丰。著有《齐东野语》、《武林旧事》、《癸辛杂识》、《志雅堂要杂钞》等杂著数十种。其词远祖清真，近法姜夔，风格清雅秀润，与吴文英并称“二窗”，词集名《频洲渔笛谱》、《草窗词》。"
  },
  "tags": []
}