{
  "id": 34732,
  "star": 1,
  "name": "题武陵洞五首",
  "dynasty": "唐代",
  "content": "此生终使此身闲，不是春时且要还。 <br> 寄语桃花与流水，莫辞相送到人间。 <br> 溪口回舟日已昏，却听鸡犬隔前村。 <br> 殷勤重与秦人别，莫使桃花闭洞门。 <br> 却恐重来路不通，殷勤回首谢春风。 <br> 白鸡黄犬不将去，且寄桃花深洞中。 <br> 桃花夹岸杳何之，花满春山水去迟。 <br> 三宿武陵溪上月，始知人世有秦时。 <br> 渡水傍山寻绝壁，白云飞处洞天开。 <br> 仙人来往无行迹，石径春风长绿苔。",
  "poet": {
    "id": 1097,
    "star": 0,
    "name": "曹唐",
    "image": "http://img.gushiwen.org/authorImg/caotang.jpg",
    "desc": "曹唐，唐代诗人。字尧宾。桂州（今广西桂林）人。生卒年不详。初为道士，后举进士不第。咸通(860～874)中，为使府从事。曹唐以游仙诗著称，其七律《刘晨阮肇游天台》、《织女怀牵牛》、《萧史携弄玉上升》等17首,世称\"大游仙诗\"。《唐才子传》称他\"作《大游仙诗》50篇\"，则当有遗佚。其七绝《小游仙诗九十八首》，尤为著名。"
  },
  "tags": []
}