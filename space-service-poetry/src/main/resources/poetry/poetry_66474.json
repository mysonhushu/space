{
  "id": 66474,
  "star": 1,
  "name": "满江红（寿胡漕·六月初一）",
  "dynasty": "宋代",
  "content": "夜半天风，吹佩玉、列仙初度。又恰是、人间六月，叶蓂方吐。黄纸除书惊乍到，青毡旧物欣重睹。拥皇华、玉节待清秋，江南去。<br> 招壮士，增玉旅。漕廪粟，资淮浦。济江南嘉绩，久闻当宁。明弼堂前山满眼，来鸿庭后花无数。看召环、即到寿星边，朝明主。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}