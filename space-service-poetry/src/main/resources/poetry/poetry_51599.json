{
  "id": 51599,
  "star": 1,
  "name": "渔家傲（戊寅冬，以病告卧潜玉，时时策杖寒秀亭下，作渔家傲三首）",
  "dynasty": "宋代",
  "content": "年少莫寻潜玉老。无才无艺烦君笑。暖过茅檐霜日晓。休起早。竹间尽日无人到。 <br> 别径小峰孤碧峭。曲沟浅浸寒清绕。此老相看情不少。浑忘了。浑教忘了长安道。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}