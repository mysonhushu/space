{
  "id": 68892,
  "star": 2,
  "name": "沁园春（二月廿七）",
  "dynasty": "宋代",
  "content": "毓德婺虚，联辉魁宿，天启儒英。正仲春蓂阶，三留叶秀，晓来蓬矢，六挂门荣。星昴庭萧，神嵩降甫，怎似今朝记始生。当此际，有满城和气，万井欢声。 <br> 龚黄政事勋名。镜里文书史胆惊。况百年经界，于今修复，四贤道学，至此彰明。月封艳阳，日逢初度，紫诏入行催观玉京。黄堂上、寿觞称处，介福邦民。",
  "poet": {
    "id": 0,
    "star": 0,
    "name": "程东湾"
  },
  "tags": []
}