{
  "id": 70533,
  "star": 1,
  "name": "【中吕】快活三过朝天子四边静",
  "dynasty": "元代",
  "content": "春<br>海棠娇，恰睡足，牡丹香，正开初。只愁春色在须臾，休教燕子衔春去。<br>辇毂，景物，芳草碧重城路。五花娇马七香车，帘挂锦珂鸣玉。箫鼓声中，园林佳处，翠鬟歌红袖舞。<br>近黄公酒垆，诵坡仙乐府，直吃到月转垂杨树。明时难遇，百岁光阴过隙驹。休教辜负，春来春去。榆钱乱舞，难买春光住。<br>夏<br>恰帘前社燕忙，正枝头楚梅黄。当空畏日炽炎光，杨柳阴迷深巷。<br>北堂，草堂，人在羲皇上。亭台潇洒近池塘，睡足思新酿。竹影横斜，荷香飘荡，一襟满意凉。醉乡，艳妆，水调谁家唱？<br>红尘千丈，岂羡功名纸半张？渔樵闲访，先生豪放，诗狂酒狂，志不在凌烟上。<br>秋<br>芰荷衰，翠影稀。豆花凉，雨声催。谁家砧杵捣寒衣？万物皆秋意。<br>燕归，雁飞，霜染芙蓉醉。长江万里鲈正肥，谩忆家乡味。啸月吟情，凌云豪气，岂当怀宋玉悲！<br>赏风光帝里，贺恩波凤池，喜生在唐虞世。香山叠翠，红叶西风衬马蹄。重阳佳致，千金曾费。黄橙绿醅，烂醉登高会。<br>冬<br>李陵台，草尽枯。燕然山，雪平铺。朔风吹冷到天衢，怒吼千林木。<br>玉壶，画图，费尽江山句。苍髯脱玉翠光浮，掩映楼台暮。画阁风流，朱门豪富，酒新香开瓮初。毡帘款籁，橙香缓举，半醉偎红玉。<br>相对红炉，笑遣金钗剪画烛。梅开寒玉，清香时度。何须蹇驴，不必前村去。",
  "poet": {
    "id": 2942,
    "star": 0,
    "name": "马谦斋",
    "desc": "马谦斋，[元]（约公元一三一七年前后在世）名、字、里、生卒年及生平均不详，约元仁宗延佑中前后在世。与张可久同时，且相识。工散曲，太平乐府等曲选集中所收颇多。张可久有《天净沙·马谦斋园亭》,曾在大都（今北京）作过官，辞官后归隐，有人说他后来隐居杭州。现存小令十七首"
  },
  "tags": []
}