{
  "id": 54948,
  "star": 1,
  "name": "水调歌头（上元郡集）",
  "dynasty": "宋代",
  "content": "春意满南国，花动雪明楼。千坊万井，此时灯火隘追游。十里寒星相照，一轮明月斜挂，缥缈映红球。共嬉不禁夜，光彩遍飞浮。 <br> 艳神仙，轰鼓吹，引遨头。文章太守，此时宾从敌应刘。回首升平旧事，未减当年风月，一醉为君酬。明日朝天去，空复想风流。",
  "poet": {
    "id": 0,
    "star": 0,
    "name": "毛幵"
  },
  "tags": []
}