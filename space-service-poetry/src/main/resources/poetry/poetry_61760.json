{
  "id": 61760,
  "star": 1,
  "name": "醉蓬莱（丁酉春题江州琵琶亭，时自兵间还幕，有焚舟之惊。）",
  "dynasty": "宋代",
  "content": "倚栏干一笑，旧日琵琶，何处寻觅。独立东风，吹未醒狂客。沙外青归，柳边黄浅，依旧自春色。极目长淮，晴烟一抹，不堪重忆。 <br> 老子平生，萍流蓬转，昔去今来，鸥鹭都识。拍拍轻舟，烟浪暗天北。自有乾坤，江山如此，多少等陈迹。世事从来，付之杯酒，青衫休湿。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}