{
  "id": 33291,
  "star": 1,
  "name": "太湖诗。太湖石（出鼋头山）",
  "dynasty": "唐代",
  "content": "兹山有石岸，抵浪如受屠。雪阵千万战，藓岩高下刳。 <br> 乃是天诡怪，信非人功夫。白丁一云取，难甚网珊瑚。 <br> 厥状复若何，鬼工不可图。或拳若虺蜴，或蹲如虎貙。 <br> 连络若钩锁，重叠如萼跗。或若巨人骼，或如太帝符。 <br> 胮肛筼筜笋，格磔琅玕株。断处露海眼，移来和沙须。 <br> 求之烦耄倪，载之劳舳舻。通侯一以眄，贵却骊龙珠。 <br> 厚赐以賝赆，远去穷京都。五侯土山下，要尔添岩龉。 <br> 赏玩若称意，爵禄行斯须。苟有王佐士，崛起于太湖。 <br> 试问欲西笑，得如兹石无。",
  "poet": {
    "id": 604,
    "star": 0,
    "name": "皮日休",
    "image": "http://img.gushiwen.org/authorImg/pirixiu.jpg",
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。"
  },
  "tags": []
}