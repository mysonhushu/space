{
  "id": 40377,
  "star": 1,
  "name": "和许给事伤牛尚书",
  "dynasty": "唐代",
  "content": "名臣不世出，百工之所求。况乃非常器，遭逢兴运秋。 <br> 符彩照千里，铨衡综九流。经纶资百物，樽俎寄皇猷。 <br> 韶濩倾复理，典礼紊还修。虽贞栋梁任，兼好艺文游。 <br> 伫闻和鼎实，行当奉介丘。高衢翻税驾，阅水遽迁舟。 <br> 传呼更何日，曳履闻无由。归魂藐修路，征棹舣邗沟。 <br> 林薄长风惨，江上寒云愁。夜台终不曙，遗芳徒自留。",
  "poet": {
    "id": 2202,
    "star": 0,
    "name": "刘斌",
    "desc": "刘斌，南阳人，唐代诗人。有辞藻，尝与虞世南、也德绍、刘孝孙等结文会。事窦建德，为中书舍人。又事刘黑闼。及败，没突厥中。诗四首。"
  },
  "tags": []
}