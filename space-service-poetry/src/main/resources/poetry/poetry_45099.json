{
  "id": 45099,
  "star": 1,
  "name": "中春林下偶作",
  "dynasty": "唐代",
  "content": "净境无人可共携，闲眠未起日光低。浮生莫把还丹续， <br> 万事须将至理齐。花在月明蝴蝶梦，雨馀山绿杜鹃啼。 <br> 何能向外求攀折，岩桂枝条拂石梯。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}