{
  "id": 68717,
  "star": 1,
  "name": "摸鱼儿",
  "dynasty": "宋代",
  "content": "对茱萸、一年一度。龙山今在何处。参军莫道无勋业，消得从容尊俎。君看取。便破帽飘零，也博名千古。当年幕府。知多少时流，等闲收拾，有个客如许。 <br> 追往事，满目山河晋土。征鸿又过边羽。登临莫上高层望，怕见故宫禾黍。觞绿醑。浇万斛牢愁，泪阁新亭雨。黄花无语。毕竟是西风，朝来披拂，犹忆旧时主。",
  "poet": {
    "id": 2635,
    "star": 0,
    "name": "徐一初",
    "desc": "徐一初，生平待考。存词一首。见于《吴礼部诗话》。"
  },
  "tags": []
}