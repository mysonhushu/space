{
  "id": 32572,
  "star": 1,
  "name": "从天平节度使游平流园",
  "dynasty": "唐代",
  "content": "池塘静于寺，俗事不到眼。下马如在山，令人忽疏散。 <br> 明公有高思，到此遂长返。乘兴挈一壶，折荷以为盏。 <br> 入竹藤似蛇，侵墙水成藓。幽鸟不识人，时来拂冠冕。 <br> 沿流路若穷，及行路犹远。洞中已云夕，洞口天未晚。 <br> 自怜不羁者，写物心常简。翻愁此兴多，引得嵇康懒。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}