{
  "id": 45563,
  "star": 1,
  "name": "游庐山五老峰",
  "dynasty": "唐代",
  "content": "彭蠡隐深翠，沧波照芙蓉。日初金光满，景落黛色浓。 <br> 云外听猿鸟，烟中见杉松。自然符幽情，潇洒惬所从。 <br> 整策务探讨，嬉游任从容。玉膏正滴沥，瑶草多zv茸。 <br> 羽人栖层崖，道合乃一逢。挥手欲轻举，为余扣琼钟。 <br> 空香清人心，正气信有宗。永用谢物累，吾将乘鸾龙。",
  "poet": {
    "id": 2843,
    "star": 0,
    "name": "吴筠",
    "image": "http://img.gushiwen.org/authorImg/wuyun.jpg",
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。"
  },
  "tags": []
}