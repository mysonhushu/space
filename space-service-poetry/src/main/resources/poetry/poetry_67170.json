{
  "id": 67170,
  "star": 3,
  "name": "桂枝香",
  "dynasty": "宋代",
  "content": "人间秋至。对暮雨满城，沈思如水。桐叶惊风，似语怨蛩齐起。南楼月冷曾多恨，怕而今、夜深横吹。那堪更听，萧萧槭槭，透窗摇睡。 <br> 问楚梦、间云何地。但手约轻绡，省人深意。红树池塘，谁见宿妆凝睇。旧时裘马行歌事，合都归、汀苹烟芷。思王渐老，休为明珰，沈吟洛涘。",
  "poet": {
    "id": 0,
    "star": 0,
    "name": "徐宝之"
  },
  "tags": []
}