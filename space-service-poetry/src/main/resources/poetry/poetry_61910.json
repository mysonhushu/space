{
  "id": 61910,
  "star": 1,
  "name": "水调歌头（暑中得雨）",
  "dynasty": "宋代",
  "content": "今岁渝州热，过似岭南州。火流石铄如钅敖，尤更炽于秋。竟日襟常沾汗，中夕＿无停手，几至欲焦头。世岂乏凉境，老向此山囚。赖苍灵，怜赤子，起龙湫。刹那顷耳，天瓢倾下足西畴。荡涤两间炎酷，苏醒一番柘槁，民瘼庶其瘳。清入诗脾里，一笑解吾忧。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}