{
  "id": 50681,
  "star": 7,
  "name": "鹤冲天",
  "dynasty": "宋代",
  "content": "冬冬鼓动，花外沈残漏。华月万枝灯，还清昼。广陌衣香度，飞盖影、相先后。个处频回首。锦坊西去，期约武陵溪口。 <br> 当时早恨欢难偶。可堪流浪远，分携久。小畹兰英在，轻付与、何人手。不似长亭柳。舞风眠雨，伴我一春销瘦。",
  "poet": {
    "id": 399,
    "star": 0,
    "name": "贺铸",
    "image": "http://img.gushiwen.org/authorImg/hezhu.jpg",
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。"
  },
  "tags": []
}