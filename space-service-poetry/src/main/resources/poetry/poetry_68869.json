{
  "id": 68869,
  "star": 1,
  "name": "百字谣（贺彭谦仲八月生子）",
  "dynasty": "宋代",
  "content": "中秋近也，正于门瑞气，匆匆时节。隔岁维熊占吉梦，今夕天生英杰。仙籍流芳，瑞龙毓秀，应是非凡骨。诗书勋业，妙龄行见英发。 <br> 好是日满三朝，胜陈汤饼，投辖留宾客。玉果犀钱排绮宴，窈窕歌珠舞雪。枕玉凉时，屏山深处，好事权休说。小蛮杨柳，迩来还可攀折。",
  "poet": {
    "id": 1289,
    "star": 0,
    "name": "禅峰",
    "desc": "禅峰，中国，汉，代表作品有百字谣。"
  },
  "tags": []
}