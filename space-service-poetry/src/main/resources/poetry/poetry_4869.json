{
  "id": 4869,
  "star": 1,
  "name": "海上作",
  "dynasty": "唐代",
  "content": "旷哉潮汐池，大矣乾坤力。浩浩去无际，沄沄深不测。 <br> 崩腾翕众流，泱漭环中国。鳞介错殊品，氛霞饶诡色。 <br> 天波混莫分，岛树遥难识。汉主探灵怪，秦王恣游陟。 <br> 搜奇大壑东，竦望成山北。方术徒相误，蓬莱安可得。 <br> 吾君略仙道，至化孚淳默。惊浪晏穷溟，飞航通绝域。 <br> 马韩底厥贡，龙伯修其职。粤我遘休明，匪躬期正直。 <br> 敢输鹰隼执，以间豺狼忒。海路行已殚，輶轩未皇息。 <br> 劳歌玄月暮，旅睇沧浪极。魏阙渺云端，驰心附归冀。",
  "poet": {
    "id": 2079,
    "star": 0,
    "name": "宋务光",
    "desc": "宋务光，生卒年不详，一名烈，字子昂，唐汾州西河（治所今山西汾阳）人，唐前期大臣。 宋务光进士及第后，初任洛阳尉，升迁右卫骑曹参军，神龙中，因政绩突出，进殿中御史，官终右台。"
  },
  "tags": []
}