{
  "id": 5250,
  "star": 2,
  "name": "三日绿潭篇",
  "dynasty": "唐代",
  "content": "春潭滉漾接隋宫，宫阙连延潭水东。蘋苔嫩色涵波绿， <br> 桃李新花照底红。垂菱布藻如妆镜，丽日晴天相照映。 <br> 素影沉沉对蝶飞，金沙砾砾窥鱼泳。佳人祓禊赏韶年， <br> 倾国倾城并可怜。拾翠总来芳树下，踏青争绕绿潭边。 <br> 公子王孙恣游玩，沙阳水曲情无厌。禽浮似挹羽觞杯， <br> 鳞跃疑投水心剑。金鞍玉勒骋轻肥，落絮红尘拥路飞。 <br> 绿水残霞催席散，画楼初月待人归。",
  "poet": {
    "id": 2195,
    "star": 0,
    "name": "万齐融",
    "desc": "唐诗人。越州（治今）人。玄宗朝，历秘书省正字、泾县令、昆山令。后归越。《全唐诗》存其诗四首，《全唐文》存其文三篇。生平事迹见《旧唐书》卷一九0、《唐诗纪事》卷二二、《宝刻丛编》卷一三。 （按《旧唐书·文苑传》云：神龙中，贺知章与贺朝万、齐融、张若虚、邢巨、包融，俱以吴越之士，文辞俊秀，名扬于上京，人间往往传其文。朝万止山阴尉，齐融昆山令。盖以万字属上文，作贺朝万。及考唐人所选《国秀》、《搜玉》二集，俱作万齐融、贺朝。今仍之）。"
  },
  "tags": []
}