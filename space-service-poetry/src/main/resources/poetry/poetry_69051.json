{
  "id": 69051,
  "star": 2,
  "name": "夜行船·曲水溅裙三",
  "dynasty": "宋代",
  "content": "曲水溅裙三月二。马如龙、钿车如水。风飏游丝，日烘晴昼，人共海棠俱醉。客里光阴难可意。扫芳尘、旧游谁记。午梦醒来，小窗人静，春在卖花声里。",
  "poet": {
    "id": 1197,
    "star": 0,
    "name": "王嵎",
    "desc": "[约公元一一八九年前后在世]字季夷，号贵英，北海人。生卒年均不详，约宋孝宗淳熙末前后在世。寓居吴兴，陆游与之厚善。工诗词，有北海集二卷，《文献通考》传于世。"
  },
  "tags": []
}