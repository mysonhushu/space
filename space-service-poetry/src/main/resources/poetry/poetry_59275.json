{
  "id": 59275,
  "star": 1,
  "name": "水调歌头（上沈倅）",
  "dynasty": "宋代",
  "content": "再拜识英度，喜气觉飞浮。神清骨秀，元是蓬莱谪仙流。盖去冲摩霄汉。刚向平分风月，半剌岭南州。素蕴未施展，阔步尚淹留。 <br> 从此去，朝帝阙，侍宸旒。论思献替、要须直与古人侔。好是羽仪朝著，勒就鼎彝勋业，却伴赤松游。曳杖太湖曲，笑傲八千秋。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}