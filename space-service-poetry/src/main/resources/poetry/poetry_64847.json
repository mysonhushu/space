{
  "id": 64847,
  "star": 1,
  "name": "孟家蝉（蝶）",
  "dynasty": "宋代",
  "content": "向卖花担上，落絮桥边，春思难禁。正暖日温风里，门采遍香心。夜夜稳栖芳草，还处处、先亸春禽。满园林。梦觉南华，直到如今。 <br> 情深。记那人小扇、扑得归来，绣在罗襟。芳意赠谁，应费万线千针。谩道滕王画得，枉谢客、多少清吟。影沉沉。舞入梨花，何处相寻。 ",
  "poet": {
    "id": 2977,
    "star": 0,
    "name": "潘汾",
    "desc": "潘汾，字元质，金华（今属浙江）人。《全宋词》存其词六首。"
  },
  "tags": []
}