{
  "id": 68404,
  "star": 1,
  "name": "满江红（上元呈徐静观）",
  "dynasty": "宋代",
  "content": "褭褭春幡，恰十日、又逢元夕。人正在、景清堂上，金樽娱客。蜡炬红摇花外竹，宝香清透边石。听儿童、父老说青原，东风国。平易政，人皆悦。真实念，天知得。想旌旗一路，又添春色。满眼变成金色界，举头身近琼楼月。问明年、何处著鳌山，蓬莱北。",
  "poet": {
    "id": 0,
    "star": 0,
    "name": "刘鉴"
  },
  "tags": []
}