{
  "id": 67341,
  "star": 1,
  "name": "祝英台近（次筼房韵）",
  "dynasty": "宋代",
  "content": "采芳苹，萦去橹。归步翠微雨。柳色如波，萦恨满烟浦。东君若是多情，未应花老，心已在、绿成阴处。 <br> 困无语。柔被褰损梨云，间修牡丹谱。妒粉争香，双燕为谁舞。年年红紫如尘，五桥流水，知送了、几番愁去。",
  "poet": {
    "id": 1319,
    "star": 0,
    "name": "李演",
    "desc": "李演，约宋理守宝佑末年（1258年）前后在世。工词，尝与李彭老唱和；著有盟鸥集，《绝妙好词笺》传于世。"
  },
  "tags": []
}