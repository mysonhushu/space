{
  "id": 30910,
  "star": 1,
  "name": "上元三首",
  "dynasty": "唐代",
  "content": "新正圆月夜，尤重看灯时。累塔嫌沙细，成文讶笔迟。 <br> 归牛疑燧落，过雁误书迟。生惜兰膏烬，远为隔岁期。 <br> 举烛光才起，挥毫势竞分。点时惊坠石，挑处接崩云。 <br> 辞异秦丞相，铭非窦冠军。唯愁残焰落，逢玉亦俱焚。 <br> 多宝神光动，生金瑞色浮。照人低入郭，伴月夜当楼。 <br> 熏穴应无取，焚林固有求。夜阑陪玉帐，不见九枝留。",
  "poet": {
    "id": 940,
    "star": 0,
    "name": "韦蟾",
    "desc": "韦蟾 [唐]（公元？年至八七三年左右）字隐珪，下杜（今陕西省西安市东南）人。大中七年登进士及第，辟徐商襄阳掌书记。咸通中，历翰林学士、中书舍人、刑部侍郎。乾符初，出为鄂岳观察使。咸通末，终尚书左丞。其在襄阳与徐商等唱和诗编为《汉上题襟集》，已佚。《生平事迹见《翰苑群书》卷上丁居晦《重修承旨学士壁记》、《旧唐书》卷一八九、《唐诗纪事》卷五八。蟾所作诗，《全唐诗》今存十首。"
  },
  "tags": []
}