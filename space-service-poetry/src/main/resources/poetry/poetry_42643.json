{
  "id": 42643,
  "star": 1,
  "name": "答微之",
  "dynasty": "唐代",
  "content": "侯门初拥节，御苑柳丝新。不是悲殊命，唯愁别近亲。 <br> 黄莺迁古木，朱履从清尘。想到千山外，沧江正暮春。",
  "poet": {
    "id": 1603,
    "star": 0,
    "name": "裴淑",
    "desc": "裴淑，唐代著名诗人元稹继妻。约生活于唐顺宗永贞至文宗太和（805～835）年间。字柔之，河东闻喜（今属山西）人。出身士族，有才思，工于诗。稹官迁会稽（今浙江省绍兴），赋诗相慰淑《初除浙东，妻有阻色，因以四韵晓之》：“嫁时五月归巴地，今日双旌上越州。兴庆首行千命妇，会稽旁带六诸侯。海楼翡翠闲相逐，镜水鸳鸯暖共游。我有主恩羞未报，君于此外更何求。”后迁长安再调武昌，淑难同往，稹又赋诗，诗云：“穷冬到乡国，正岁别京华。自恨风尘眼，常看远地花。碧幢还照曜，红粉莫咨嗟。嫁得浮云婿，相随即是家。”淑亦作诗答之。"
  },
  "tags": []
}