{
  "id": 64732,
  "star": 1,
  "name": "玉蝴蝶",
  "dynasty": "宋代",
  "content": "壮岁分符方面，惠风草偃，禾稼春融。报政朝天，归去稳步龟宫。望尧蓂、九重绛阙，颁汉诏、五色芝封。湛恩浓。锦衣槐里，重继三公。 <br> 雍容。临歧祖帐，绮罗环列，冠盖云丛。满城桃李，尽将芳意谢东风。柳烟轻、万条离恨，花露重、千点啼红。莫匆匆。且陪珠履，同醉金钟。",
  "poet": {
    "id": 338,
    "star": 0,
    "name": "李邴",
    "desc": "李邴（1085-1146）， 字汉老，号龙龛居士。济州任城人。生于宋神宗元丰八年，卒于高宗绍兴十六年，年六十二岁。崇宁五年，1106年举进士第。累迁翰林学士。高宗即位，擢兵部侍郎，兼直学士院。苗傅、刘正彦反，邴谕以逆顺祸福之理，且密劝殿帅王元，俾以禁旅击贼。后为资政殿学士，上战阵、守备、措画、绥怀各五事，不报。闲居十七年，卒於泉州。谥文敏。邴著有草堂集一百卷，《宋史本传》传于世。存词8首。"
  },
  "tags": []
}