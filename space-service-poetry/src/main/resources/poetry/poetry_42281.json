{
  "id": 42281,
  "star": 1,
  "name": "龟兹闻莺",
  "dynasty": "唐代",
  "content": "边树正参差，新莺复陆离。娇非胡俗变，啼是汉音移。 <br> 绣羽花间覆，繁声风外吹。人言曾不辨，鸟语却相知。 <br> 出谷情何寄，迁乔义取斯。今朝乡陌伴，几处坐高枝。",
  "poet": {
    "id": 1285,
    "star": 0,
    "name": "吕敞",
    "desc": "生卒年不详。缑氏(今河南偃师南)人。宪宗元和初官监察御史。事迹见《元和姓纂》卷六。《全唐诗》存诗2首，其中《龟兹闻莺》一首为梁涉诗误人。"
  },
  "tags": []
}