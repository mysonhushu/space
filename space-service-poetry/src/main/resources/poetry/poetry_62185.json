{
  "id": 62185,
  "star": 1,
  "name": "尉迟杯（夹钟商，俗名双调赋杨公小蓬莱）",
  "dynasty": "宋代",
  "content": "垂杨径。洞钥启，时见流莺迎。涓涓暗谷流红，应有缃桃千顷。临池笑靥，春色满、铜华弄妆影。记年时、试酒湖阴，褪花曾采新杏。 <br> 蛛窗绣网玄经，才石砚开奁，雨润云凝。小小蓬莱香一掬，愁不到、朱娇翠靓。清尊伴、人间永日，断琴和、棋声竹露冷。笑从前、醉卧红尘，不知仙在人境。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}