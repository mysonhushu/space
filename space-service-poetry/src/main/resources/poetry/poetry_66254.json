{
  "id": 66254,
  "star": 2,
  "name": "水调歌头（徐高士游洞霄）",
  "dynasty": "宋代",
  "content": "雨后烟景绿，春水涨桃花。系舟溪上，笋舆十里达平沙。路转峰回胜处，无数青荧玉树，缥缈羽人家。楼观倚空碧，水竹湛清华。 <br> 纵幽寻，携蜡屐，上苍霞。古仙何在，空馀药灶委岩洼。他日倘然归老，乞取一庵云卧，随分了生涯。底用更辛苦，九转炼黄芽。",
  "poet": {
    "id": 0,
    "star": 0,
    "name": "张頠"
  },
  "tags": []
}