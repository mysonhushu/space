{
  "id": 12697,
  "star": 1,
  "name": "太常魏博士远出贼庭江外相逢因叙其事",
  "dynasty": "唐代",
  "content": "烽火惊戎塞，豺狼犯帝畿。川原无稼穑，日月翳光辉。 <br> 里社枌榆毁，宫城骑吏非。群生被惨毒，杂虏耀轻肥。 <br> 多士从芳饵，唯君识祸机。心同合浦叶，命寄首阳薇。 <br> 耻作纤鳞喣，方随高鸟飞。山经商岭出，水泛汉池归。 <br> 离别霜凝鬓，逢迎泪迸衣。京华长路绝，江海故人稀。 <br> 秉节身常苦，求仁志不违。只应穷野外，耕种且相依。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}