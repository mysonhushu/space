{
  "id": 67322,
  "star": 1,
  "name": "满江红（淳祐已酉良月，自淦入桂，舣舟溪浒，有感而作）",
  "dynasty": "宋代",
  "content": "十载扁舟，几来往、三吾溪上。天宝事，一回看著，一回惆怅。笔画模糊犹雅健，文章褒贬添悲壮。枉教人、字字费沈吟，评轻重。西北望，情无量。东南气，真长王。想忠臣应读，宋中兴段。主圣自然皆乐土，时平正合储良将。笑此身、老大尚奔驰，知何用。",
  "poet": {
    "id": 0,
    "star": 0,
    "name": "林革"
  },
  "tags": []
}