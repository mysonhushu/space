{
  "id": 52135,
  "star": 1,
  "name": "青玉案",
  "dynasty": "宋代",
  "content": "马头双鹊飞来喜。惜凝望、音书至。一掬离怀千万事。绿窗深夜，短笺封就，应也寻人寄。 <br> 春风鬓畔疏梅蕊。映妆艳、清如洗。苦恨眼边常忆记。楚宫行路，倚桥攀驿，供尽梅花泪。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}