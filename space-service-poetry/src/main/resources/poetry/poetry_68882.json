{
  "id": 68882,
  "star": 1,
  "name": "齐天乐（寿刘畊齐）",
  "dynasty": "宋代",
  "content": "红冈小塔枫林路，曾见承平歌舞。舞罢人归，月斜影转，重见郎官星度。乡关境土，又二十余年，桑麻深露。说与闾巷，少年知得当时否。 <br> 如今苍颜白发，问耕聊尔耳，依稀农圃。父老吾伊，深山鸡黍，谁念乱离父母。村南书午。谩对客烹茶，笑谈今古。千岁迢迢，竹风时扫户。",
  "poet": {
    "id": 0,
    "star": 0,
    "name": "刘学颜"
  },
  "tags": []
}