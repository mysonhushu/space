{
  "id": 44668,
  "star": 1,
  "name": "酬元员外见寄八韵",
  "dynasty": "唐代",
  "content": "旧隐梦牵仍，归心只似蒸。远青怜岛峭，轻白爱云腾。 <br> 艳冶丛翻蝶，腥膻地聚蝇。雨声连洒竹，诗兴继填膺。 <br> 访戴情弥切，依刘力不胜。众人忘苦苦，独自愧兢兢。 <br> 处世无他望，流年有病僧。时惭大雅客，遗韵许相承。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}