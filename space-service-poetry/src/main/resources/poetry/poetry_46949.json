{
  "id": 46949,
  "star": 1,
  "name": "题梅岭泉",
  "dynasty": "唐代",
  "content": "梅岭旧闻传，林亭势峞然。登临真不易，幽胜恐无先。 <br> 楚野平千里，吴江曲一边。标形都大别，洞府岂知焉。 <br> 飞阁横空去，征帆落面前。南雄雉堞峻，北壮凤台连。 <br> 烂熳三春媚，参差百卉妍。风桃诸处锦，洛竹半溪烟。 <br> 燕入晴梁语，莺从暖谷迁。石根朝霭碧，帘际晚霞鲜。 <br> 径柳行难约，庭莎醉好眠。清明时更异，造化意疑偏。 <br> 不独宜韶景，尤须看暑天。药苗繁似结，萝蔓猛如编。 <br> 珠亚垂枝果，冰澄汲井泉。粉墙蜩蜕落，丹槛雀雏颠。 <br> 炎气微茫觉，清飙左右穿。云峰从勃起，葵叶岂劳扇。 <br> 又见秋天丽，浑将夏日悬。红bW著霜树，香老卧池边。 <br> 菱芡谁铺绣，莓苔自学钱。暗虫依砌响，明月逗帘圆。 <br> 小砌滋新菊，高轩噪暮蝉。雨声寒飒飒，雁影晓联联。 <br> 释此何堪玩，深冬更可怜。窗中看短景，树里见重川。 <br> 冈阜分明出，杉松气概全。讴成白雪曲，吟是早梅篇。 <br> 创制谁人解，根基太守贤。或时留皂盖，尽日簇华筵。 <br> 谁咏忧黎庶，狂游泥管弦。交加丰玉食，来去迸金船。 <br> 侍从非常客，俳谐像列仙。画旗张赫奕，妖妓舞婵娟。 <br> 罢宴心犹恋，将归兴尚牵。只应愁逼夜，宁厌赏经年。 <br> 孤贱今何幸，跻攀奈有缘。展眉惊豁达，徐步喜周旋。 <br> 讽咏虽知苦，推功靡极玄。聊书四十韵，甘责未精专。",
  "poet": {
    "id": 1885,
    "star": 0,
    "name": "孙鲂",
    "desc": "孙鲂（940年前后在世），字伯鱼，江西乐安（全唐诗作南昌）人，为五代南唐著名诗人。"
  },
  "tags": []
}