{
  "id": 59292,
  "star": 1,
  "name": "冉冉云（牡丹盛开，招同官小饮，赋此）",
  "dynasty": "宋代",
  "content": "雨洗千红又春晚。留牡丹、倚阑初绽。娇娅姹、偏赋精神君看。算费尽、工夫点染。 <br> 带露天香最清远。太真妃、院妆体段。拚对花、满把流霞频劝。怕逐东风零乱。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}