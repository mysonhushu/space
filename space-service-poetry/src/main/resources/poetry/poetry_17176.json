{
  "id": 17176,
  "star": 1,
  "name": "赠郑国庄穆公主挽歌二首",
  "dynasty": "唐代",
  "content": "追饰崇汤沐，遗芳蔼禁闱。秋原森羽卫，夜壑掩容辉。 <br> 睿藻悲难尽，公宫望不归。笳箫向烟雾，疑是彩鸾飞。 <br> 旧馆闭平阳，容车启寿堂。霜凝蕣英落，风度薤歌长。 <br> 淑德图书在，皇慈礼命彰。凄凉霸川曲，垄树已成行。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}