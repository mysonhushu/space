{
  "id": 24255,
  "star": 2,
  "name": "题朱庆馀闲居四首",
  "dynasty": "唐代",
  "content": "潇洒藏修处，琴书与画图。白丁门外远，俗子眼前无。 <br> 楚楚临轩竹，青青映水蒲。道人能爱静，诸事近清枯。 <br> 尽日衡门闭，苍苔一径新。客心非厌静，悟道不忧贫。 <br> 白屋悬尘榻，清樽忆故人。近来疏懒甚，诗债后吟身。 <br> 闲客幽栖处，潇然一草庐。路通元亮宅，门对子云居。 <br> 按剑心犹壮，琴书乐有馀。黄金都散尽，收得邺侯书。 <br> 寂寥荒馆下，投老欲何为。草色凝陈榻，书声出董帷。 <br> 闲云长作伴，归鹤独相随。才薄知无用，安贫不自危。",
  "poet": {
    "id": 2966,
    "star": 0,
    "name": "牟融",
    "desc": "牟融是伪造的唐代诗人。全唐诗卷467有牟融诗一卷，但实际上这个牟融乃是明人伪造的，唐代没有牟融这个人。陶敏《全唐诗·牟融集证伪》一篇，指出牟融其人明中叶以前无闻，从朱警《唐百家诗》开始出现，其中记载的唐代著名人物居然横跨了几个时代，而另一批人物则属明代著名人物，再从地理、典故等加以佐证，确认此集为明人伪造。"
  },
  "tags": []
}