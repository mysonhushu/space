{
  "id": 67915,
  "star": 1,
  "name": "水调歌头",
  "dynasty": "宋代",
  "content": "双阙步云尾，六阁上鳌头。侍臣冠底，英英人物是君侯。闻道东皇深意，回想西清往事，早晚启金瓯。丹扆伫宏略，黄阁待名流。 <br> 九秋天，千岁日，一樽酬。策勋黄石，相期茅土更封侯。稳扈钩陈天仗，净扫搀抢氛祲，按辔入神州。收了卢龙塞，却访赤松游。",
  "poet": {
    "id": 0,
    "star": 0,
    "name": "邵元实"
  },
  "tags": []
}