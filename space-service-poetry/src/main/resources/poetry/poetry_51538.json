{
  "id": 51538,
  "star": 1,
  "name": "蝶恋花（听周生鼓琵琶）",
  "dynasty": "宋代",
  "content": "闻说君家传窈窕。秀色天真，更夺丹青妙。细意端相都总好。春愁春媚生颦笑。 <br> 琼玉胸前金凤小。那得殷勤，细托琵琶道。十二峰云遮醉倒。华灯翠帐花相照。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}