{
  "id": 68754,
  "star": 1,
  "name": "水调歌（题角牴人障）",
  "dynasty": "宋代",
  "content": "养气兼养勇，岂不丈夫哉。何人刚欲斗力，谩向此间来。莫论施身文绣，看取兼人胆谅，胸次尽嵬嵬。独步登坛后，诸子尽舆台。笑渠侬，身贲育，伎婴孩。虚娇自恃，未识金德木鸡才。始也旁观退听，少则直前交臂，智与力俱摧。世有赏音者，为唱凯歌回。",
  "poet": {
    "id": 0,
    "star": 0,
    "name": "程节齐"
  },
  "tags": []
}