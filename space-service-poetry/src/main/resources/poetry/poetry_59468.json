{
  "id": 59468,
  "star": 1,
  "name": "菩萨蛮（立春日）",
  "dynasty": "宋代",
  "content": "雪销未久寒犹力。霜华特地催晴色。残腊尚余旬。隔年先见春。 <br> 独怜霜点鬓。羞戴银幡胜。百里欲熙然，今年强去年。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}