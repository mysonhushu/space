{
  "id": 70002,
  "star": 1,
  "name": "【中吕】迎仙客　十二月",
  "dynasty": "元代",
  "content": "头懒抬，眼慵开，花酒偶然都到来。酒浮香，花放彩。小玉前来，试演迎仙<br>客。　正月<br>　　春气早，斗回杓，灯焰月明三五宵，绮罗人，兰麝飘。柳嫩梅娇，斗合鹅儿<br>闹。　二月<br>　　春日暄，卖饧天，谁家绿杨不禁烟？闹花边，簇队仙。送起秋千，笑语如莺<br>燕。　三月<br>　　修禊潭，水如蓝，车马胜游三月三。晚归来，酒半酣。笑指西南，月影蛾眉<br>淡。　四月<br>　　红渐稀，绿成围，串烟碧纱窗外飞。洒蔷薇，香透衣。煮酒青梅，正好连宵<br>醉。　五月<br>　　结艾人，赏蕤宾，菖蒲酒香开玉樽。彩丝缠，角粽新。楚些招魂，细写怀沙<br>恨。　六月<br>　　庭院雅，闹蜂衙，开尽海榴无数花。剖甘瓜，点嫩茶。笋指韶华，又过了今<br>年夏。　七月<br>　　乞巧楼，月如钩，聚散几回银汉秋。遣人愁，何日休？织女牵牛，万古情依<br>旧。　八月<br>　　风露清，月华明，明月万家欢笑声。洗金觥，拂玉筝。月也多情，唤起南楼<br>兴。　九月<br>　　湘水长，楚山花，染透满林红叶霜。采秋香，糁玉觞。好个重阳，落帽龙山<br>上。　十月<br>　　万木枯，早梅疏，天气小春十月初。酒频沽，橙羡刳。暖阁红炉，胜有风流<br>处。　十一月<br>　　暖律通，应黄钟，刺绣暗添一线功。小帘栊，斗帐中。玉软香浓，醉枕梅花<br>梦。　十二月<br>　　春未回，雪成堆，新酿瓮头泼绿醅。恰传怀，人早催。赏罢红梅，准备藏阄<br>会。唤玉蛾，捧金波，听遍四时行乐歌。得蹉跎，且快活。万事从他，醉倒和衣<br>卧。",
  "poet": {
    "id": 0,
    "star": 0,
    "name": "未知作者"
  },
  "tags": []
}