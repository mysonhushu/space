{
  "id": 32555,
  "star": 1,
  "name": "贵宅",
  "dynasty": "唐代",
  "content": "入门又到门，到门戟相对。玉箫声尚远，疑似人不在。 <br> 公子厌花繁，买药栽庭内。望远不上楼，窗中见天外。 <br> 此地日烹羊，无异我食菜。自是愁人眼，见之若奢泰。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}