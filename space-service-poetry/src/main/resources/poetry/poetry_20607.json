{
  "id": 20607,
  "star": 2,
  "name": "春馀遣兴",
  "dynasty": "唐代",
  "content": "春去日渐迟，庭空草偏长。馀英间初实，雪絮萦蛛网。 <br> 好鸟多息阴，新篁已成响。帘开斜照入，树褭游丝上。 <br> 绝迹念物闲，良时契心赏。单衣颇新绰，虚室复清敞。 <br> 置酒奉亲宾，树萱自怡养。笑倚连枝花，恭扶瑞藤杖。 <br> 步屟恣优游，望山多气象。云叶遥卷舒，风裾动萧爽。 <br> 簪缨固烦杂，江海徒浩荡。野马笼赤霄，无由负羁鞅。",
  "poet": {
    "id": 18,
    "star": 0,
    "name": "元稹",
    "image": "http://img.gushiwen.org/authorImg/yuanzhen.jpg",
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。"
  },
  "tags": []
}