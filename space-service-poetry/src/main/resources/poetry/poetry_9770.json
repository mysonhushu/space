{
  "id": 9770,
  "star": 1,
  "name": "楚宫词二首",
  "dynasty": "唐代",
  "content": "禁苑春风起，流莺绕合欢。玉窗通日气，珠箔卷轻寒。 <br> 杨叶垂阴砌，梨花入井阑。君王好长袖，新作舞衣宽。 <br> 日晚梧桐落，微寒入禁垣。月悬三雀观，霜度万秋门。 <br> 艳舞矜新宠，愁容泣旧恩。不堪深殿里，帘外欲黄昏。",
  "poet": {
    "id": 2469,
    "star": 0,
    "name": "薛奇童",
    "desc": "薛奇童，唐朝诗人，时任大理司直。现存诗七首。据传，薛奇童相貌平凡。脸呈圆形，眉毛较浓，眼睛较小。"
  },
  "tags": []
}