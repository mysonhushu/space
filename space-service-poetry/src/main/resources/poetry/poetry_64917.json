{
  "id": 64917,
  "star": 2,
  "name": "念奴娇（送淮漕钱处和）",
  "dynasty": "宋代",
  "content": "绣衣直指，问凌风一笑，翩然何许。诏山层霄持汉节，千里秋风淮浦。鉴远江山，竹西歌吹，曾被腥膻污。须君椽笔，为渠一洗尘土。 <br> 休厌共倒金荷，翠眉重为唱，渭城朝雨。看即扬鞭归骑稳，还指郁葱深处。宝带兼金，华鞯新绣，直上云霄去。回头莫忘，玉霄今夜风露。",
  "poet": {
    "id": 0,
    "star": 0,
    "name": "曾惇"
  },
  "tags": []
}