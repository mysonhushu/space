{
  "id": 67583,
  "star": 1,
  "name": "绮寮怨（宫人斜吊古）",
  "dynasty": "宋代",
  "content": "绿野春浓停骑，暖风飘醉襟。渐触目、景物凄悲，花无语、曲径沈沈。重檐缭垣静锁，丹青暗、断轴尘半侵。欢绛纱、玉臂封时，何期掩、夜泉流恨深。已矣霜凋蕙心。兰昌旧事，云容好信难寻。伫立孤吟。怕凤履、有遗音。今宵珮环奏月，知倦客、苦登临。惊飞翠禽。松杉弄碎影、晴又阴。",
  "poet": {
    "id": 0,
    "star": 0,
    "name": "石正伦"
  },
  "tags": []
}