{
  "id": 64486,
  "star": 2,
  "name": "风流子",
  "dynasty": "宋代",
  "content": "东君虽不语，年华事、今岁恰如期。向寒雨望中，晓霜清处，领些春意，开两三枝。又不是、山桃红锦烂，溪柳绿摇丝。别是一般，孤高风韵，绛裁纤萼，冰剪芳蕤。 <br> 清香还有意，轻飘度勾引，几句新诗。须是放怀追赏，莫恁轻离。更嫦娥为爱，寒光满地，故移疏影，来伴南枝。谁道寿阳妆浅，偏入时宜。",
  "poet": {
    "id": 0,
    "star": 0,
    "name": "李坦然"
  },
  "tags": []
}