{
  "id": 44028,
  "star": 1,
  "name": "寄韩团练",
  "dynasty": "唐代",
  "content": "真宰动洪炉，万物皆消息。唯有三珠树，不用东风力。 <br> 君子天庙器，头骨何巉崱。海内久闻名，江西偶相识。 <br> 谁不有诗机，麟龙不解织。谁不有心地，兰茝不曾植。 <br> 多君二俱作，独立千仞壁。话道出先天，凭师动臻极。 <br> 青霄雁行律，红露荆花滴。偶然成远别，别后长相忆。 <br> 行至鄱阳郡，又见谢安石。留我遇残冬，身心苦恬寂。 <br> 江上春又至，引颈山空积。何日再相逢，天香满瑶席。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}