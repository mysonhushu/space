{
  "id": 59216,
  "star": 1,
  "name": "瑞鹧鸪（除夜，依逆旅主人，寒雨不止，夜酌）",
  "dynasty": "宋代",
  "content": "客里惊嗟又岁除。萧萧寒雨滴茅庐。山深溪转泉声碎，夜永风摇烛影孤。 <br> 冷甚只多烧木叶，诗成无处写桃符。强酬节物聊清酌，今岁屠苏自取疏。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}