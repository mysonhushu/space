{
  "id": 73141,
  "star": 1,
  "name": "水调歌头冬至，同行台王子勉中丞，韩君美",
  "dynasty": "元代",
  "content": "云黯雾树，秋潦净寒潭。徘徊子隐台下，不见旧书龛。鹿苑空余萧寺，蟒穴谁传郗氏，聊此问瞿昙。千古得欺罔，一笑莫穷探。俯秦淮，山倒影，浴层岚。六朝城郭如故，江北到江南。三十六陂春水，二十四桥明月，好景入清谈。未醉更呼酒，欲去且停骖。",
  "poet": {
    "id": 278,
    "star": 0,
    "name": "白朴",
    "image": "http://img.gushiwen.org/authorImg/baipu.jpg",
    "desc": "白朴（1226—约1306） 原名恒，字仁甫，后改名朴，字太素，号兰谷。汉族，祖籍隩州（今山西河曲附近），后徙居真定（今河北正定县），晚岁寓居金陵（今南京市），终身未仕。他是元代著名的文学家、曲作家、杂剧家，与关汉卿、马致远、郑光祖合称为元曲四大家。代表作主要有《唐明皇秋夜梧桐雨》、《裴少俊墙头马上》、《董月英花月东墙记》等。"
  },
  "tags": []
}