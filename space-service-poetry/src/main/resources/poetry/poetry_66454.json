{
  "id": 66454,
  "star": 1,
  "name": "满江红（题快阁和徐宰韵）",
  "dynasty": "宋代",
  "content": "快阁东西，鸥边问、晚晴可喜。鸥解语、既盟之后，两翁曾倚。笛弄惯听黄鲁直，履声深识徐渊子。添我来、相对两忘机，真相似。<br> 也不种，闲桃李。也不玩，佳山水。有新诗字字，爱民而已。一片心闲秋水外，三年人在春风里。涨一篙、江水送归鸿，明朝是。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}