{
  "id": 70068,
  "star": 3,
  "name": "【中吕】普天乐　维扬怀古",
  "dynasty": "元代",
  "content": "问扬州萦怀抱，城开锦绣，花弄琼瑶。红楼百宝妆，翠馆千金笑。一自年来<br>烟尘闹，月明中声断鸾箫。绝了信音，疏了故旧，老了英豪。　金陵怀古<br>　　问钟陵纷纷事，衣冠似古，风物随时。台空江自流，风去人不至。晋阙吴宫<br>梁王寺，费古今多少诗词。山围故国，歌残玉树，香冷胭脂。　姑苏怀古<br>　　问姑苏繁华地，曾闻鹿走，谩说乌栖。黄金销范蠡身，花露滴西施泪。一代<br>英雄如昨日，卧麒麟高冢累累。长洲野草，孤城流水，古殿残碑。　钱塘怀古<br>　　问钱塘西湖路，几番有梦，十载无书。柳边苏小家，花下逋仙墓。总是当年<br>题诗处，料应来满目荒芜。亭台拽塌，笙歌静悄，风物萧疏。　别友人往陕西<br>　　有志在诗书，无计堪犁耙。十年作客，四海为有。休言许劭评，不买君平卦。<br>望长安咫尺青云下，路漫漫何处生涯。知他是东陵种瓜，知他是新丰酒，知他<br>是韦曲寻花。　友人为人所诬赶杭<br>　　袖拂瘐公尘，人上杨朱路。襟怀磊块，囊橐萧疏。应门无三尺童，倚闾有七<br>旬母。锦笺题到关情处，真乃是一般愁一样嗟吁。去则去沧波中白鸥念侣，想则<br>想瑶台畔青鸾寄语，盼则盼碧天边紫凤衔书。　送友回陕<br>　　书剑不求官，萍水常为客。嫌的是骑驴灞桥，喜的是走马章台。生来解佩心，<br>捏尽看花怪。短帽轻衫春风外，等档间袖得香来。青门绮陌，花营锦寨，谁不知<br>宋玉多才？　送人迁居金陵<br>　　昨日武林春，明日阳关晚。鲲鹏路远，鸥鹭盟寒。羞将鲁酝斟，笑把吴钩看。<br>一札征书休辞惮，赤紧的五云深咫尺天颜。头颅未斑，功名莫懒，富贵何难！眼<br>落处是田园，脚到处为乡党。须开笑口，休断情肠。春风朱雀桥，夜月乌衣巷。<br>恰便是离却人间居天上，更三般儿绝胜钱塘：瞻九重乾坤荡荡，看六市人烟穰穰，<br>听五更珂锵锵。<br>　　芳草短长亭，流水东西渡。满怀怅怏，举步趑趄。非酬击楫歌，不献凌云赋。<br>地阔天高金陵路，有纶竿何处无鱼。说甚么光阴迅速，愁甚么云山间阻，问甚么<br>松菊荒芜。　送丁起东回陕<br>　　玉立照青春，金匮消白日。调和内景。运化玄机。虽无胶漆情，还有醇醪味。<br>执手河梁君须记，再相逢何处追随。知他在华阳武夷？知他在丹山赤水？知他在<br>玄圃瑶池？",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}