{
  "id": 53784,
  "star": 1,
  "name": "水调歌头（明日，纯中以酒见贶，约即见过。徘徊江上久不至，复次其韵）",
  "dynasty": "宋代",
  "content": "江湖堪极目，非雾亦非烟。故人相见，纵横高义薄云天。已具萸尊茗话，怅望云中江树，不见子猷船。日色隐林表，十里认帆竿。 <br> 百年间，无个事，且安闲。功名两字，茫然都堕有无间。且尽身前一醉，休问古来今往，及取菊花残。仙事占无据，竹帛笑刘安。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}