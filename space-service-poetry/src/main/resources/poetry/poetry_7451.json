{
  "id": 7451,
  "star": 2,
  "name": "和张判官登万山亭，因赠洪府都督韩公",
  "dynasty": "唐代",
  "content": "韩公是襄士，日赏城西岑。结构意不浅，岩潭趣转深。 <br> 皇华一动咏，荆国几谣吟。旧径兰勿剪，新堤柳欲阴。 <br> 砌傍馀怪石，沙上有闲禽。自牧豫章郡，空瞻枫树林。 <br> 因声寄流水，善听在知音。耆旧眇不接，崔徐无处寻。 <br> 物情多贵远，贤俊岂无今。迟尔长江暮，澄清一洗心。",
  "poet": {
    "id": 757,
    "star": 0,
    "name": "孟浩然",
    "image": "http://img.gushiwen.org/authorImg/menghaoran.jpg",
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。"
  },
  "tags": []
}