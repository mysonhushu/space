{
  "id": 16933,
  "star": 1,
  "name": "卧病喜惠上人、李炼师、茅处士见访，因以赠",
  "dynasty": "唐代",
  "content": "沈疴结繁虑，卧见书窗曙。方外三贤人，惠然来相亲。 <br> 整巾起曳策，喜非车马客。支郎有佳文，新句凌碧云。 <br> 霓裳何飘飘，浩志凌紫氛。复有沈冥士，远系三茅君。 <br> 各言麋鹿性，不与簪组群。清言出象系，旷迹逃玄纁. <br> 心源暂澄寂，世故方纠纷。终当逐师辈，岩桂香氲芬。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}