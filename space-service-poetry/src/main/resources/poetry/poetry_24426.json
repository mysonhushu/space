{
  "id": 24426,
  "star": 2,
  "name": "四色",
  "dynasty": "唐代",
  "content": "壶中冰始结，盘上露初圆。何意瑶池雪，欲夺鹤毛鲜。 <br> 道士牛已至，仙家鸟亦来。骨为神不朽，眼向故人开。 <br> 劳鲂莲渚内，汗马火旂间。平生血诚尽，不独左轮殷。 <br> 已见池尽墨，谁言突不黔。漆身恩未报，貂裘弊岂嫌。",
  "poet": {
    "id": 295,
    "star": 0,
    "name": "雍裕之",
    "desc": "雍裕之雍裕之：唐朝人（约公元八一三年前后在世）字不详，蜀人。生卒年均不详，约唐宪宗元和中前后在世。有诗名。工乐府，极有情致。贞元后，数举进士不第，飘零四方。裕之著有诗集一卷， 《新唐书艺文志》传于世。"
  },
  "tags": []
}