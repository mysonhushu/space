{
  "id": 43789,
  "star": 1,
  "name": "兵后西日溪行",
  "dynasty": "唐代",
  "content": "一从清气上为天，仙叟何年见乾海。黄河几度浊复清， <br> 此水如今未曾改。西寻仙人渚，误入桃花穴。 <br> 风吹花片使我迷，时时问山惊踏雪。石梁丹灶意更奇， <br> 春草不生多故辙。我来隐道非隐身，如今世上无风尘。 <br> 路是武陵路，人非秦代人。饭松得高侣，濯足偶清津。 <br> 数片昔贤磐石在，几回并坐戴纶巾。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}