{
  "id": 53788,
  "star": 1,
  "name": "水调歌头",
  "dynasty": "宋代",
  "content": "其韵而寄之 <br> 暮云遮远眼，叠叠入青烟。十年不见，醯鸡同舞瓮中天。闻道山阴回棹，相去都无百里，李郭可同船。行止皆天意，端欲自操竿。 <br> 功名事，须早计，真安闲。高才妙手，不当留意市廛间。俄已山林长往，尘面时时拂镜，齿发甚衰残。廊庙非吾事，茅屋且安安。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}