{
  "id": 61007,
  "star": 1,
  "name": "沁园春（癸卯佛生翼日，将戟，梦中有作。既醒，但易数字）",
  "dynasty": "宋代",
  "content": "有个头陀，形等枯株，心犹死灰。幸春山笋贱，无人争吃，夜炉芋美，与客同煨。何处＿花，忽相导引，莫是天宫迎赴斋。又疑道，向毗耶城里，讲席初开。 <br> 这边尚自徘徊。笑那里纷纷早见猜。有尊神奋杵，拳粗似钵，名缁竖拂，喝猛如雷。老子无能，山僧不会，谁误檀那举请哉。山中去，便百千亿劫，休下山来。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}