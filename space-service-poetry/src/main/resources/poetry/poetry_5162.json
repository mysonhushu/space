{
  "id": 5162,
  "star": 1,
  "name": "登福先寺上方然公禅室",
  "dynasty": "唐代",
  "content": "名都标佛刹，梵构临河干。举目上方峻，森森青翠攒。 <br> 步登诸劫尽，忽造浮云端。当暑敞扃闼，却嫌絺绤寒。 <br> 禅房最高顶，静者殊闲安。疏雨向空城，数峰帘外盘。 <br> 午钟振衣坐，招我同一餐。真味杂饴露，众香唯茝兰。 <br> 晚来恣偃俯，茶果仍留欢。",
  "poet": {
    "id": 2624,
    "star": 0,
    "name": "蔡希寂",
    "desc": "蔡希寂，字季深，润州丹阳人，蔡希周七弟。历官渭南尉、洛阳尉、金部郎中。善于书法，现存有其兄蔡希周的楷书墓志铭。诗五首。"
  },
  "tags": []
}