{
  "id": 68824,
  "star": 1,
  "name": "春从天上来（武昌秋夜）",
  "dynasty": "宋代",
  "content": "浩荡青冥。正凉露如洗，万里虚明。鼓角悲健，秋入重城。仿佛石上三生。指蓬莱路，渺何许、月冷风清。倚南楼、一声长笛，几点残星。西风旧年有约，听候蛩语夜，客里心惊。红树山深，翠苔门掩，想见露草疏萤。便乘风归去，阑干外、河汉西倾。笑淹留，划然孤啸，云白天青。",
  "poet": {
    "id": 0,
    "star": 0,
    "name": "周伯阳"
  },
  "tags": []
}