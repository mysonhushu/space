{
  "id": 64653,
  "star": 1,
  "name": "喜迁莺",
  "dynasty": "宋代",
  "content": "琼姿冰体。料莹光乍傅，广寒宫里。北陆寒深，南园春先，此后万花方起。翦霞斗萼，裁蕊砌□，天与高致。大潇洒，最宜雪宜月，宜亭宜水。 <br> 好是。天涯庾岭上，万株浮动香千里。屏写横斜，鬓插垂袅，占尽秀骨清意。醉魂易醒，吟兴信来，佳思无际。为传语，向东风，甘使无言桃李。",
  "poet": {
    "id": 0,
    "star": 0,
    "name": "赵温之"
  },
  "tags": []
}