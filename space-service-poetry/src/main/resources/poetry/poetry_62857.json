{
  "id": 62857,
  "star": 3,
  "name": "沁园春（赠陈用明）",
  "dynasty": "宋代",
  "content": "把酒西湖，花月三年，不见家山。想荆州座上，消磨岁月，唐风集里，收卷波澜。鹤邑朝帆、鲈乡夕棹，来往孤蒲何处间，应思我，似骑驴杜甫，长在长安。 <br> 相逢依旧开颜。听玉屑霏霏当暑寒。笑髯生如许，尚夸年少，心忙未了，浪说身闲。尘梦无凭，菟裘堪老，付子声名吾欲还。斜阳外，把平生心事，同倚阑干。",
  "poet": {
    "id": 704,
    "star": 0,
    "name": "陈人杰",
    "image": "http://img.gushiwen.org/authorImg/chenrenjie.jpg",
    "desc": "陈人杰（1218-1243），一作陈经国，字刚父，号龟峰，长乐（今福建福州）南宋词人，同时也是宋代词坛上最短命的词人，享年仅26岁。他现存词作31首，全用《沁园春》调，这是两宋词史上罕见的用调方式。"
  },
  "tags": []
}