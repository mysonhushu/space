{
  "id": 54795,
  "star": 1,
  "name": "千秋岁（贺莆守汪待举怀忠生日，汪报政将归，因以送之）",
  "dynasty": "宋代",
  "content": "郁葱佳气。天降麒麟瑞。回首处，江城外。一麾遗爱在，万口欢声沸。人乍远，危楼目断天无际。 <br> 五马徘徊地。春色随归旆。寿水绿，壶山翠。风轻香篆直，日暖歌喉脆。椒觞举，人人尽祝千秋岁。",
  "poet": {
    "id": 439,
    "star": 0,
    "name": "黄公度",
    "image": "http://img.gushiwen.org/authorImg/huanggongdu.jpg",
    "desc": "黄公度（1109～1156）字师宪，号知稼翁，莆田（今属福建）人。绍兴八年进士第一，签书平海军节度判官。后被秦桧诬陷，罢归。除秘书省正字，罢为主管台州崇道观。十九年，差通判肇庆府，摄知南恩州。桧死复起，仕至尚书考功员外郎兼金部员外郎，卒年四十八，著有《知稼翁集》十一卷，《知稼翁词》一卷。"
  },
  "tags": []
}