{
  "id": 52935,
  "star": 2,
  "name": "洞仙歌",
  "dynasty": "宋代",
  "content": "空山雨过，月色浮新酿。把盏无人共心赏。漫悲吟、独自捻断霜须，还就寝、秋入孤衾渐爽。 <br> 可怜窗外竹，不怕西风，一夜潇潇弄疏响。奈此九回肠，万斛清愁，人何处、邈如天样。纵陇水、秦云阻归音，便不许时闲，梦中寻访。",
  "poet": {
    "id": 632,
    "star": 0,
    "name": "赵鼎",
    "image": "http://img.gushiwen.org/authorImg/zhaoding.jpg",
    "desc": "赵鼎(1085-1147)， 南宋政治家、词人。字元镇，自号得全居士。南宋解州闻喜（今属山西）人。宋高宗时的宰相。有《忠正德文集》10卷，清道光刊本。《四印斋所刻词》有《得全居士词》一卷，存词45首。"
  },
  "tags": []
}