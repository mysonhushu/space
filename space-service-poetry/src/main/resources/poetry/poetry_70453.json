{
  "id": 70453,
  "star": 2,
  "name": "【双调】雁儿落过得胜令　春游",
  "dynasty": "元代",
  "content": "　　人衔白玉杯，马纵黄金辔。帘栊燕影闲，院落莺声碎。酒瓮浸玻璃，睡帐揭<br>金泥。醉写评花句，梦随芳草池。别离，天远书难寄。芳菲，红残春又归。　题情<br>　　春闲芍药瓶，尘淡菱花镜。香消翡翠炉，扇冷犀红柄。终日倚山屏，无意理<br>银筝。独坐愁偏甚，孤眠睡不成。长更，月冷鸳衾剩。愁凝，最无情窗下灯。　叹世<br>　　高阳酒更酡，栗里诗难和。风清弦管声，月淡珠玑唾。青镜苦消磨，白发尽<br>婆娑。门外桑榆景，庭前荆棘科。蹉跎，白日空闲过。风波，浮生无奈何。春花<br>闻杜鹃，秋月看归燕。人情薄似云，风景疾如箭，留下买花钱，趱入种桑园。茅<br>苫三间厦，秧肥数顷田。床边，放一册冷淡渊明传。窗前，抄几联清新杜甫篇。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}