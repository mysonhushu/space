{
  "id": 68823,
  "star": 1,
  "name": "摸鱼儿（次韵送别）",
  "dynasty": "宋代",
  "content": "又匆匆、月鞭露镫，梅花江上归路。海图破碎来时线，何以彩衣低舞。风雪暮。正望断青山，一发云横处。浩歌独举。便想见迎门，牵衣儿女，总是旧眉妩。 <br> 阳关曲，挥洒紫薇花露。妙音清远高古。经寒杨柳休轻折，摇动一溪霜雾。甘郸步。笑布袜青鞋，去住知何许。汀鸥少鹭。若问我重来，明年有约，今日是前度。",
  "poet": {
    "id": 0,
    "star": 0,
    "name": "周伯阳"
  },
  "tags": []
}