{
  "id": 62572,
  "star": 1,
  "name": "金缕曲（寿南塘八月生朝）",
  "dynasty": "宋代",
  "content": "强半秋澄穆。半月弦、南极躔高，寿星明煜。今岁户庭殊旧岁，洗尽闲愁千斛。沸春夏、欢声相续。兰已种成香满砌，更蕣华、得偶颜如玉。双捧劝，寿齐祝。 <br> 郗枝芳映庄椿绿。觉这番、初度称觞，桂增芬馥。生子生孙从此始，剩有人传祖笏。看八座、青毡须复。两两闺中俱秀质，待了平、婚嫁人人足。碧桃下，跨青鹿。",
  "poet": {
    "id": 2281,
    "star": 0,
    "name": "卫宗武",
    "desc": "卫宗武约公元？年至一二八九年字洪父，（一作淇父）自号九山，嘉兴华亭人。生年不详，卒于元世祖至元二十六年。淳佑间历官尚书郎，出知常州。罢官闲居三十余载，以诗丈自娱。宋亡，不仕。宗武著有《秋声集》八卷，《国史经籍志》传于世。诗文气韵冲澹，有萧然自得之趣。"
  },
  "tags": []
}