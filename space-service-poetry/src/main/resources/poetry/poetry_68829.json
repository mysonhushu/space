{
  "id": 68829,
  "star": 1,
  "name": "摸鱼儿（灯花）",
  "dynasty": "宋代",
  "content": "又何须、向明还灭，寒花点缀孤影。玉龙度海吹鱼浪，烟淡宝钗横鬓。斜又整。是虫滴骊珠、两两相交颈。夜长人静。凭玉果低抛，金钱暗卜，此意有谁领。 <br> 欢娱事，料想凭伊先应。帕绡新泪猗犹凝。银篦未忍轻挑下，只恐暗风吹烬。重记省。怕莫是、明朝有个青鸾信。怎知无定。算只解窥人，人孤影只，成瘦又成病。",
  "poet": {
    "id": 0,
    "star": 0,
    "name": "李天骥"
  },
  "tags": []
}