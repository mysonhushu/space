{
  "id": 63872,
  "star": 3,
  "name": "兰陵王（赣上用美成韵）",
  "dynasty": "宋代",
  "content": "画阑直。饾饤千红万碧。无端被，怪雨狂风，僽柳僝花禁春色。寻芳遍楚国。谁识。五陵俊客。流水远，题叶无情，雁足不来杳笺尺。 <br> 浮生等萍踪。才卸却归鞍，坐未温席。匆匆还又京华食。叹聚少离多，漂零因甚，江南逢梅望寄驿。美人兮天北。 <br> 悲恻。恨成积。怅钗玉尘生，猊金烟寂。绿杨芳草情何极。偏懒拨琵琶，愁听羌笛。梨花院落，黄昏后，珠泪滴。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}