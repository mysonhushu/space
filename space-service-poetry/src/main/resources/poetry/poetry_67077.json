{
  "id": 67077,
  "star": 1,
  "name": "八声甘州（过松江）",
  "dynasty": "宋代",
  "content": "买扁舟、载月过长桥，回首梦耶非。问往日三高，清风万古，继者伊谁。惟有茶烟轻飏，零露湿莼丝。西子如何处，鸿怨蛩悲。遥想家山好在，正倚天青壁，石瘦云肥。甚抛奇{享單}秀，猿鹤互猜疑。归去好、散人相国，迥升沈、毕竟总尘泥。须还我，松间旧隐，竹上新诗。",
  "poet": {
    "id": 2593,
    "star": 0,
    "name": "冯去非",
    "desc": "冯去非（1192～1272以后），字可迁，号深居，南康都昌（今江西省都昌县）人。淳祐元年（1241）进士。尝为淮东转运司干办。宝祐四年（1256），召为宗学谕。丁大全为左谏议大夫，三学诸生叩阍言不可，理宗下诏禁戒，且立石三学，去非独不肯书名。宝祐五年（1257），罢归庐山，不复仕。景定三年，为范晞文《对床夜语》作序，并有书信一首，自署“深居之人”。论诗以气节自尚。年八十余卒。去非与丞相程元凤、参知政事蔡抗善。吴文英有词与之唱酬。《全宋词》从《阳春白雪》中辑其词三首。《宋史》有传。"
  },
  "tags": []
}