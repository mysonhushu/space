{
  "id": 6879,
  "star": 1,
  "name": "宿怀仁县南湖，寄东海荀处士",
  "dynasty": "唐代",
  "content": "向夕敛微雨，晴开湖上天。离人正惆怅，新月愁婵娟。 <br> 伫立白沙曲，相思沧海边。浮云自来去，此意谁能传。 <br> 一水不相见，千峰随客船。寒塘起孤雁，夜色分盐田。 <br> 时复一延首，忆君如眼前。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}