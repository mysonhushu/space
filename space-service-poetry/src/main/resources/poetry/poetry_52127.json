{
  "id": 52127,
  "star": 1,
  "name": "蓦山溪",
  "dynasty": "宋代",
  "content": "王家人地，奕奕争高秀。金紫照青春，想当日、乌衣巷口。声名气概。今见两朱轓，诗似锦，酒如渑，属意风光厚。 <br> 酿泉石壁，未减南阳寿。清兴与谁同，探梅萼、溪桥驿堠。东风御柳，应访此韩翃，归步稳，赤墀边，肯记幽栖否。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}