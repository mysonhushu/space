{
  "id": 6915,
  "star": 1,
  "name": "奉陪萧使君入鲍达洞寻灵山寺",
  "dynasty": "唐代",
  "content": "山居秋更鲜，秋江相映碧。独临沧洲路，如待挂帆客。 <br> 遂使康乐侯，披榛著双屐。入云开岭道，永日寻泉脉。 <br> 古寺隐青冥，空中寒磬夕。苍苔绝行径，飞鸟无去迹。 <br> 树杪下归人，水声过幽石。任情趣逾远，移步奇屡易。 <br> 萝木静蒙蒙，风烟深寂寂。徘徊未能去，畏共桃源隔。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}