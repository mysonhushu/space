{
  "id": 68184,
  "star": 1,
  "name": "沁园春（为洁堂寿）",
  "dynasty": "宋代",
  "content": "杨柳依依，我生之辰，与公共之。叹袅娜章台，歌翻轻吹，飘零灞岸，影弄斜晖。花萼楼深，灵和殿古，人自凄凉柳自垂。相逢处，记吾侬堕地，嘉定明时。 <br> 何须梦得君知。便稳道人生七十稀。笑桓大将军，枝条如此，陶潜处士，门巷归兮。几阵花飞，一池萍碎，又向先生把寿厄。年年好，祝东风万缕，老翠云齐。",
  "poet": {
    "id": 0,
    "star": 0,
    "name": "马迁鸾"
  },
  "tags": []
}