{
  "id": 57048,
  "star": 1,
  "name": "胜胜慢（草词）",
  "dynasty": "宋代",
  "content": "浓芳满地，秀色连天，和烟带雨萋萋。几许芳心，还解报得春晖。当时谢郎梦里，似殷勤、传与新诗。却为甚、动长门怨感，南浦伤离。 <br> 追想天涯行客，应解拥车轮，步步相随。惆怅如丝，正是欲断肠时。凭高望中不见，路悠悠、南北东西。春去也，怨王孙、犹自未归。",
  "poet": {
    "id": 20,
    "star": 0,
    "name": "赵长卿",
    "desc": "赵长卿号仙源居士。江西南丰人。宋代著名词人。 宋宗室，居南丰。生平事迹不详，曾赴漕试，约宋宁宗嘉定末前后在世。从作品中可知他少时孤洁，厌恶王族豪奢的生活，后辞帝京，纵游山水，居于江南，遁世隐居，过着清贫的生活。他同情百姓，友善乡邻，常作词呈乡人。晚年孤寂消沉。《四库提要》云：“长卿恬于仕进，觞咏自娱，随意成吟，多得淡远萧疏之致。”"
  },
  "tags": []
}