{
  "id": 3641,
  "star": 1,
  "name": "奉和送金城公主适西蕃应制",
  "dynasty": "唐代",
  "content": "甥舅重亲地，君臣厚义乡。还将贵公主，嫁与耨檀王。 <br> 卤簿山河暗，琵琶道路长。回瞻父母国，日出在东方。",
  "poet": {
    "id": 2048,
    "star": 0,
    "name": "阎朝隐",
    "desc": "阎朝隐，字友倩，赵州栾城人。连中进士、孝弟廉让科。性滑稽，属辞奇诡，为武后所赏。累迁给事中，预修《三教珠英》。圣历中，转麟台少监，坐附张易之徙岭外。景龙时，还为著作郎。先天中，除秘书少监，后贬通州别驾。诗十三首。"
  },
  "tags": []
}