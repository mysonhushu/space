{
  "id": 16722,
  "star": 1,
  "name": "酬李十一尚书西亭暇日书怀见寄十二韵之作",
  "dynasty": "唐代",
  "content": "鼎铉昔云忝，西南分主忧。烟尘开僰道，旌节护蛮陬。 <br> 任重功无立，力微恩未酬。据鞍惭齿发，责帅惧春秋。 <br> 高德闻郑履，俭居称晏裘。三刀君入梦，九折我回輈. <br> 时景屡迁易，兹言期退休。方追故山事，岂谓台阶留。 <br> 遐抱清净理，眷言兰杜幽。一缄琼玖赠，万里别离愁。 <br> 巴岭云外没，蜀江天际流。怀贤耿遥思，相望凤池头。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}