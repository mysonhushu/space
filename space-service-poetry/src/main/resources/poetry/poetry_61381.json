{
  "id": 61381,
  "star": 2,
  "name": "水龙吟",
  "dynasty": "宋代",
  "content": "昼长帘幕低垂，时时风度杨花过。梁间燕子，芹随香觜，频沾泥污。苦被流莺，蹴翻花影，一阑红露。看残梅飞尽，枝头微认，青青子、些儿大。 <br> 谁道洞门无锁。翠苔藓、何曾踏破。好天良夜，清风明月，正须著我。闲展蛮笺，寄情词调，唱成谁和。问晓山亭下，山茶经雨，早来开么。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}