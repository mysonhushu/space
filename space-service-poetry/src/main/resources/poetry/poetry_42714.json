{
  "id": 42714,
  "star": 1,
  "name": "秋日再寄",
  "dynasty": "唐代",
  "content": "珍簟生凉夜漏馀，梦中恍惚觉来初。魂离不得空成病， <br> 面见无由浪寄书。窗外江村钟响绝，枕边梧叶雨声疏。 <br> 此时最是思君处，肠断寒猿定不如。",
  "poet": {
    "id": 1831,
    "star": 0,
    "name": "晁采",
    "desc": "晁采，小字试莺，大历时人。少与邻生文茂约为伉俪。茂时寄诗通情，采以莲子达意，坠一盆中。逾旬，开花结缔。茂以报采。母得其情，叹曰：才子佳人，自应有此。遂以采归冒。"
  },
  "tags": []
}