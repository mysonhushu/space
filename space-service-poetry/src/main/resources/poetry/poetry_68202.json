{
  "id": 68202,
  "star": 1,
  "name": "摸鱼子",
  "dynasty": "宋代",
  "content": "倚西风、招鸿送燕，年华今已如客。青奴一饷贪凉梦，昨夜酒红无力。愁似织。听鸣叶寒蝉，话到情无极。舞衣春入。叹带眼偷移，琴心不断，襟袖旧时窄。 <br> 红尘陌。谁寄佳人消息。任他珠网瑶瑟。金钗两鬓霓裳曲，总是浪歌闲拍。长夜笛。且慢析轻匀，留醉酒垆侧。烟青雾白。望残照关河，睛云楼阁，何处是秋色。",
  "poet": {
    "id": 1216,
    "star": 0,
    "name": "赵必岊",
    "desc": "赵必岊（一二二八？）字次山，号云舍，南丰（今属江西）人。理宗淳祐四年（一二四四）进士，时年十七。度宗咸淳间始为江西运使。后知抚州，因与制置使不合，被夺印归里。"
  },
  "tags": []
}