{
  "id": 24202,
  "star": 2,
  "name": "赋得沽美玉",
  "dynasty": "唐代",
  "content": "谁怜被褐士，怀玉正求沽。成器终期达，逢时岂见诬。 <br> 宝同珠照乘，价重剑论都。浮彩朝虹满，悬光夜月孤。 <br> 几年沦瓦砾，今日出泥涂。采斫资良匠，无令瑕掩瑜。",
  "poet": {
    "id": 2130,
    "star": 0,
    "name": "罗立言",
    "desc": "罗立言，宝历初，检校主客员外郎，为盐铁河阴院官。二年，坐籴米不实，计赃一万九千贯，盐铁使惜其吏能，定罪止削所兼侍御史。太和中，为司农少卿，主太仓出纳物，以货厚赂郑注，李训亦重之。训将窃发，须兵集事，以京兆府多吏卒，用立言为京兆少尹，知府事。训败日，族诛。"
  },
  "tags": []
}