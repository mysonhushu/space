{
  "id": 61804,
  "star": 1,
  "name": "水调歌头（庚子送周日丙·仲赴江东幕）",
  "dynasty": "宋代",
  "content": "簪履盛元幕，领袖属英游。登车揽辔余事，何止客诸侯。看尽巫云岷雪，却访庐峰湓浦，砥柱赞中流。百叠青山路，一片白苹洲。 <br> 今日事，风涛上，一虚舟。长江万顷寒碧，犹谓马能浮。况是眼前局面，心腹忧如边角，胜著赖帷筹。谈笑济时了，勋业迈前修。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}