{
  "id": 66926,
  "star": 1,
  "name": "十二时",
  "dynasty": "宋代",
  "content": "素馨花、在枝无几。秋入阑干十二。那茉莉、如今已矣。只有兰英菊蕊。霜蟹年时，香橙天气。总是悲秋意。问宋玉、当日如何，对此凄凉风月，怎生存济。 <br> 还未知、幽人心事。望得眼穿心碎。青鸟不来，彩鸾何处，云锁三山翠。是碧霄有路，要归归又无计。 <br> 奈何他、不长天远，身又何曾生翼。手拟芙蓉，耳听鸿雁，怕有丹书至。纵人间富贵，一岁复一岁。此心终日绕香盘，在篆畦儿里。",
  "poet": {
    "id": 1620,
    "star": 0,
    "name": "彭耜",
    "desc": "彭耜，字季益，宋朝福建福州人。隐居鹤林，人称彭鹤林。幼习武。后入道教，成为金丹派南宗的重要人物。被奉为全真道“南七真”之一。为道教南宗五祖白玉蟾（海琼先生）的门徒。据白玉蟾之《鹤林靖铭》记载：彭耜季益，乙巳（西元1185年）生。弱冠时，梦至一所，恍如洞宫，匾曰：“鹤林”。寤而识之，懵其所以。后拜大都功，领治本竹，始知其山所瑞竹，复与鹤鸣山相联，于是悟“鹤林”之梦，乃鞭心以求仙。彭作有《道阃元枢歌》、《鹤林赋》、《鹤林法语》 等。《全宋词》录有其作品。"
  },
  "tags": []
}