{
  "id": 5079,
  "star": 2,
  "name": "咏史",
  "dynasty": "唐代",
  "content": "高洁非养正，盛名亦险艰。伟哉谢安石，携妓入东山。 <br> 云岩响金奏，空水滟朱颜。兰露滋香泽，松风鸣珮环。 <br> 歌声入空尽，舞影到池闲。杳眇同天上，繁华非代间。 <br> 卷舒混名迹，纵诞无忧患。何必苏门子，冥然闭清关。",
  "poet": {
    "id": 2946,
    "star": 0,
    "name": "王丘",
    "desc": "王丘（？--743），唐诗人。字仲山。相州安阳（今属河南）人。太子左庶子王同晊子。幼擢童子科，后登制科，拜奉礼郎。长安中，官监察御史。开元间，历考功员外郎、紫微舍人、吏部侍郎、尚书左右丞、黄门侍郎。丁父忧，服阕，拜右散骑常侍，仍知制诰。迁御史大夫，俄转太子宾客。终礼部尚书。卒。赠荆州大都督。善词赋。《全唐诗》存其诗三首，《全唐文》存其文二篇。"
  },
  "tags": []
}