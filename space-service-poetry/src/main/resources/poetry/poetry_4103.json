{
  "id": 4103,
  "star": 3,
  "name": "采桑",
  "dynasty": "唐代",
  "content": "杨柳送行人，青青西入秦。谁家采桑女，楼上不胜春。 <br> 盈盈灞水曲，步步春芳绿。红脸耀明珠，绛唇含白玉。 <br> 回首渭桥东，遥怜春色同。青丝娇落日，缃绮弄春风。 <br> 携笼长叹息，逶迟恋春色。看花若有情，倚树疑无力。 <br> 薄暮思悠悠，使君南陌头。相逢不相识，归去梦青楼。",
  "poet": {
    "id": 784,
    "star": 0,
    "name": "刘希夷",
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。"
  },
  "tags": []
}