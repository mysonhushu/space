{
  "id": 4531,
  "star": 1,
  "name": "奉酬韦嗣立祭酒偶游龙门北溪忽怀骊山别业…大僚之作",
  "dynasty": "唐代",
  "content": "关塞临伊水，骊山枕灞川。俱临隐路侧，同在帝城边。 <br> 谢公兼出处，携妓玩林泉。鸣驺喷梅雪，飞盖曳松烟。 <br> 闻琴幽谷里，看弈古岩前。落日低帏帐，归云绕管弦。 <br> 叨荣惭北阙，微尚爱东田。寂寞灰心尽，萧条尘事捐。 <br> 朝思登崭绝，夜梦弄潺湲。宿怀南涧意，况睹北溪篇。",
  "poet": {
    "id": 3075,
    "star": 0,
    "name": "崔泰之",
    "desc": "崔泰之，唐朝人，清河东武人。以职方郎中兼右史事预诛二张。开元中，封清河郡公，官工部尚书。追赠荆州大都督。"
  },
  "tags": []
}