{
  "id": 55697,
  "star": 1,
  "name": "点绛唇（登郢州城楼）",
  "dynasty": "宋代",
  "content": "楼槛凌风，四边浑是青山绕，水空相照。天末归帆小。 <br> 家在江南，三迳都荒了。何时到。暗尘扑帽。应被渊明笑。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}