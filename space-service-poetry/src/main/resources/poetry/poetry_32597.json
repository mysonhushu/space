{
  "id": 32597,
  "star": 1,
  "name": "代班姬",
  "dynasty": "唐代",
  "content": "宠极多妒容，乘车上金阶。欻然赵飞燕，不语到日西。 <br> 手把菖蒲花，君王唤不来。常嫌鬓蝉重，乞人白玉钗。 <br> 君心无定波，咫尺流不回。后宫门不掩，每夜黄鸟啼。 <br> 买得千金赋，花颜已如灰。",
  "poet": {
    "id": 98,
    "star": 0,
    "name": "曹邺",
    "image": "http://img.gushiwen.org/authorImg/caoye.jpg",
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。"
  },
  "tags": []
}