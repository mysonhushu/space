{
  "id": 61038,
  "star": 1,
  "name": "念奴娇（菊）",
  "dynasty": "宋代",
  "content": "老夫白首，尚儿嬉、废圃一番料理。餐饮落英并坠露，重把离骚拈起。野艳幽香，深黄浅白，占断西风里。飞来双蝶，绕丛欲去还止。 <br> 尝试诠次群芳，梅花差可，伯仲之间耳。佛说诸天金色界，未必庄严如此。尚友灵均，定交元亮，结好天随子。篱边坡下，一杯聊泛霜蕊。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}