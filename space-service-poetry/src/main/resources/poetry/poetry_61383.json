{
  "id": 61383,
  "star": 1,
  "name": "水龙吟（丁经之用韵咏园亭，次韵以谢）",
  "dynasty": "宋代",
  "content": "近家添得园亭，晓山时看飞云过。拥石栽梅，疏池傍竹，剪除芜污。更喜南墙，杏腮桃脸，含羞微露。算莺花世界，都来十亩，规模好、何须大。 <br> 开放两眉上锁。把春前、新醅拨破。病酒无聊，且容觞客，无多酌我。底用歌喉，柳边自有，鸣禽相和。逗归来，折得花枝教看，似人人么。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}