{
  "id": 66450,
  "star": 1,
  "name": "贺新郎（赠建康郑玉脱籍）",
  "dynasty": "宋代",
  "content": "郑玉非娼女。叹尘缘未了，飘零被春留住。肠断胭脂坡下路。成甚心情意绪。生怕入、梨园歌舞。寂寞阳台云雨散，算人间、谁是吹箫侣。空买断，两眉聚。<br> 新来镜里惊如许。暗伤怀、莺老花残，几番春暮。事逐孤鸿都已往，月落千山杜宇。念脩竹、天寒何处。不念琐窗并绣户，妾从前、命薄甘荆布。谁为作，解绦主。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}