{
  "id": 69745,
  "star": 1,
  "name": "【正宫】小梁州_侍马昂夫相",
  "dynasty": "元代",
  "content": "侍马昂夫相公游柯山<br>紫霞仙侣翠云裘，文彩风流。新诗题满凤凰楼，挥吟袖，来作烂柯游。【幺】王樵不管梅花瘦，教白鹤舞著相留。听我歌，为君寿。一杯春酒，一曲小梁州。",
  "poet": {
    "id": 836,
    "star": 0,
    "name": "曹德",
    "desc": "曹德，字明善，衢州（今浙江衢县）人。曾任衢州路吏，山东宪吏。后至元五年（一三三九）曹德在都下作〔清江引〕（又名〔岷江录〕）二曲讥讽权贵伯颜擅自专权，杀害剡王彻彻笃，锻炼诸狱，延及无辜。大书揭于五门之上，因此名声大噪。"
  },
  "tags": []
}