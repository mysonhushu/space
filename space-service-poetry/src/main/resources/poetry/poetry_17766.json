{
  "id": 17766,
  "star": 2,
  "name": "病中赠张十八",
  "dynasty": "唐代",
  "content": "中虚得暴下，避冷卧北窗。不蹋晓鼓朝，安眠听逢逢。 <br> 籍也处闾里，抱能未施邦。文章自娱戏，金石日击撞。 <br> 龙文百斛鼎，笔力可独扛。谈舌久不掉，非君亮谁双。 <br> 扶几导之言，曲节初摐摐。半途喜开凿，派别失大江。 <br> 吾欲盈其气，不令见麾幢。牛羊满田野，解旆束空杠。 <br> 倾尊与斟酌，四壁堆罂缸。玄帷隔雪风，照炉钉明釭. <br> 夜阑纵捭阖，哆口疏眉厖。势侔高阳翁，坐约齐横降。 <br> 连日挟所有，形躯顿胮肛。将归乃徐谓，子言得无哤. <br> 回军与角逐，斫树收穷庞。雌声吐款要，酒壶缀羊腔。 <br> 君乃昆仑渠，籍乃岭头泷。譬如蚁蛭微，讵可陵崆uu. <br> 幸愿终赐之，斩拔枿与桩。从此识归处，东流水淙淙。",
  "poet": {
    "id": 682,
    "star": 0,
    "name": "韩愈",
    "image": "http://img.gushiwen.org/authorImg/hanyu.jpg",
    "desc": "韩愈（768～824）字退之，唐代文学家、哲学家、思想家，河阳（今河南省焦作孟州市）人，汉族。祖籍河北昌黎，世称韩昌黎。晚年任吏部侍郎，又称韩吏部。谥号“文”，又称韩文公。他与柳宗元同为唐代古文运动的倡导者，主张学习先秦两汉的散文语言，破骈为散，扩大文言文的表达功能。宋代苏轼称他“文起八代之衰”，明人推他为唐宋八大家之首，与柳宗元并称“韩柳”，有“文章巨公”和“百代文宗”之名，作品都收在《昌黎先生集》里。韩愈在思想上是中国“道统”观念的确立者，是尊儒反佛的里程碑式人物。"
  },
  "tags": []
}