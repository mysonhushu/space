{
  "id": 51890,
  "star": 1,
  "name": "玉蝴蝶（和梁才甫游园作）",
  "dynasty": "宋代",
  "content": "御水縠纹风皱，画桥横处，沙路晴时。曲坞藏春，朱户翠竹参差。过墙花、娇无限思，笼槛柳、低不胜垂。海棠枝。为东君爱，未敢离披。 <br> 迟迟。日华融丽，悠扬丝管，掩冉旌旗。喜入繁红，坐来开尽不须吹。听莺迁、还思上苑，约凤浴、应展新池。促归期。燕飞蝶舞，特地熙熙。",
  "poet": {
    "id": 2873,
    "star": 0,
    "name": "王安中",
    "image": "http://img.gushiwen.org/authorImg/wanganzhong.jpg",
    "desc": "王安中(1075～1134) 北宋末、南宋初词人。字履道，号初寮。中山阳曲（今山西太原）人。年青时曾从师苏轼、晁说之。晁教以为学当谨初，故牓其室为初寮。哲宗元符三年(1100)进士。徽宗时历任翰林学士、尚书右丞。以谄事宦官梁师成、交结蔡攸获进，又附和宦官童贯、大臣王黼，赞成复燕山之议，出镇燕山府。后又任建雄军节度使、大名府尹兼北京留守司公事。靖康初，被贬送象州安置。高宗即位，又内徙道州，复任左中大夫，不久去世。"
  },
  "tags": []
}