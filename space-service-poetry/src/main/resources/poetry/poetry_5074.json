{
  "id": 5074,
  "star": 1,
  "name": "征君宅",
  "dynasty": "唐代",
  "content": "征君昔嘉遁，抗迹遗俗尘。了心悟有物，乘化游无垠。 <br> 道丧历千载，复存颍阳真。上虞佳山水，晚岁耽隐沦。 <br> 内史既解绶，支公亦相亲。儒道匪远理，意胜聊自欣。 <br> 洄沿南谿夕，流浪东山春。石壁践丹景，金潭冒绿蘋. <br> 探炼备海峤，赏心寓情人。奈何灵仙骨，锹翮瑶池津。 <br> 寥寥虚白宇，夙创招提因。家风缅多尚，玄德谢无邻。 <br> 谬陪金门彦，矫迹侍紫宸。皇恩竟已矣，遗烈庶不泯。",
  "poet": {
    "id": 1334,
    "star": 0,
    "name": "许景先",
    "desc": "许景先，少举进士，授夏阳尉。神龙初，（公元七o五年）景先献大像阁赋，词甚美丽。擢拜左拾遗，迁给事中，后迁中书舍人。开元初，（公元七一三年）与齐汗、王丘、韩休张九龄掌知制诰，以文翰见称。张说尝曰：“许舍人之文，虽无峻峰激流崭绝之势，然属词丰美，得中和之气，亦一时之秀也”。后出为虢州刺史。又入拜吏部侍郎，卒。"
  },
  "tags": []
}