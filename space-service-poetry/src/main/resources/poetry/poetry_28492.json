{
  "id": 28492,
  "star": 1,
  "name": "赠萧炼师",
  "dynasty": "唐代",
  "content": "曾试昭阳曲，瑶斋帝自临。红珠络绣帽，翠钿束罗襟。 <br> 双阙胡尘起，千门宿露阴。出宫迷国步，回驾轸皇心。 <br> 桂殿春空晚，椒房夜自深。急宣求故剑，冥契得遗簪。 <br> 暗记神仙传，潜封女史箴。壶中知日永，掌上畏年侵。 <br> 莫比班家扇，宁同卓氏琴。云车辞凤辇，羽帔别鸳衾。 <br> 网断鱼游藻，笼开鹤戏林。洛烟浮碧汉，嵩月上丹岑。 <br> 露草争三秀，风篁共八音。吹笙延鹤舞，敲磬引龙吟。 <br> 旄节纤腰举，霞杯皓腕斟。还磨照宝镜，犹插辟寒金。 <br> 东海人情变，南山圣寿沈。朱颜常似渥，绿发已如寻。 <br> 养气齐生死，留形尽古今。更求应不见，鸡犬日駸駸。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}