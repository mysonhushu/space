{
  "id": 61194,
  "star": 2,
  "name": "临江仙",
  "dynasty": "宋代",
  "content": "年是日，寓海丰县驿作。 <br> 去岁越王台上饮，席间二客如龙。凭高吊古壮怀同。马嘶千嶂暮，乐奏半天中。 <br> 今岁三家村市里，故人各自西东。菊花时节酒樽空。可怜双雪鬓，禁得几秋风。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}