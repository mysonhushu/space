{
  "id": 4737,
  "star": 2,
  "name": "奉和春日幸望春宫应制",
  "dynasty": "唐代",
  "content": "芳郊绿野散春晴，复道离宫烟雾生。杨柳千条花欲绽， <br> 蒲萄百丈蔓初萦。林香酒气元相入，鸟啭歌声各自成。 <br> 定是风光牵宿醉，来晨复得幸昆明。",
  "poet": {
    "id": 494,
    "star": 0,
    "name": "沈佺期",
    "image": "http://img.gushiwen.org/authorImg/shenquanqi.jpg",
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。"
  },
  "tags": []
}