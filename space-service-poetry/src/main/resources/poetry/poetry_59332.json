{
  "id": 59332,
  "star": 10,
  "name": "杏花天",
  "dynasty": "宋代",
  "content": "小舟挂席，容与波上 <br> 绿丝低拂鸳鸯浦。想桃叶、当时唤渡。又将愁眼与春风，待去。倚兰桡、更少驻。 <br> 金陵路。莺吟燕舞。算潮水、知人最苦。满汀芳草不成归，日暮。更移舟、向甚处。",
  "poet": {
    "id": 30,
    "star": 0,
    "name": "姜夔",
    "image": "http://img.gushiwen.org/authorImg/jiangkui.jpg",
    "desc": "姜夔，南宋文学家、音乐家。人品秀拔，体态清莹，气貌若不胜衣，望之若神仙中人。往来鄂、赣、皖、苏、浙间，与诗人词家杨万里、范成大、辛弃疾等交游。庆元中，曾上书乞正太常雅乐，他少年孤贫，屡试不第，终生未仕，一生转徙江湖，靠卖字和朋友接济为生。他多才多艺，精通音律，能自度曲，其词格律严密。其作品素以空灵含蓄著称，有《白石道人歌曲》等。姜夔对诗词、散文、书法、音乐，无不精善，是继苏轼之后又一难得的艺术全才。"
  },
  "tags": []
}