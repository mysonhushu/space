{
  "id": 51481,
  "star": 1,
  "name": "满庭芳（西园月夜赏花）",
  "dynasty": "宋代",
  "content": "马络青丝，障开红锦，小晴初断香尘。芳醪满载，持烛有佳人。飞盖西园午夜，花梢冷、云月胧明。折还惜，留花伴月，占定可怜春。 <br> 佳人。争插帽，已残芳树，犹缀余英。任红辞香散，蝶恨蜂瞋。醉也和春戴去，深院落、初馥炉熏。玉台畔，未教卸了，留映晚妆新。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}