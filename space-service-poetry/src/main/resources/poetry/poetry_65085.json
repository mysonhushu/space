{
  "id": 65085,
  "star": 2,
  "name": "六州歌头（项羽朝）",
  "dynasty": "宋代",
  "content": "秦亡草昧，刘项起吞并。驱龙虎。鞭寰宇。斩长鲸。扫欃枪。血染彭门战。视馀耳，皆鹰犬。平祸乱。归炎汉。势奔倾。兵散月明。风急旌旗乱，刁斗三更。命虞姬相对，泣听楚歌声。玉帐魂惊。 <br> 泪盈盈。恨花无主。凝愁绪。挥雪刃，掩泉局。时不利。骓不逝。困阴陵。叱追兵。暗鸣摧天地，望归路，忍偷生。功盖世。成闲纪。建遗灵。江静水寒烟冷，波纹细、古木凋零。遣行人到此，追念痛伤情。胜负难凭。",
  "poet": {
    "id": 2717,
    "star": 0,
    "name": "刘潜",
    "desc": "刘潜，字仲方，曹州定陶人。少卓逸有大志，好为古文，以进士起家，为淄州军事推官。尝知蓬莱县，代还，过郓州，方与曼卿饮，闻母暴疾，亟归。母死，潜一恸遂绝，其妻复抚潜大号而死。时人伤之，曰：“子死于孝，妻死于义。”同时以文学称京东者，齐州历城有李冠，举进士不第，得同《三礼》出身，调乾宁主簿，卒。有《东皋集》二十卷。《唐宋诸贤绝妙词选》录有《六州歌头》一首。"
  },
  "tags": []
}