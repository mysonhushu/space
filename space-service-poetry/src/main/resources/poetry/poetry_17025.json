{
  "id": 17025,
  "star": 1,
  "name": "奉送韦起居老舅百日假满归嵩阳旧居",
  "dynasty": "唐代",
  "content": "威凤翔紫气，孤云出寥天。奇采与幽姿，缥缈皆自然。 <br> 尝闻陶唐氏，亦有巢由全。以此耸风俗，岂必效羁牵。 <br> 大君遂群方，左史蹈前贤。振衣去朝市，赐告归林泉。 <br> 滑和固难久，循性得所便。有名皆畏途，无事乃真筌。 <br> 旧壑穷杳窕，新潭漾沦涟。岩花落又开，山月缺复圆。 <br> 轻策逗萝径，幅巾凌翠烟。机闲鱼鸟狎，体和芝朮鲜。 <br> 四皓本违难，二疏犹待年。况今寰海清，复此鬓发玄。 <br> 顾惭缨上尘，未绝区中缘。齐竽终自退，心寄嵩峰巅。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}