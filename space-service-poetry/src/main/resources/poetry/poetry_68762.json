{
  "id": 68762,
  "star": 1,
  "name": "沁园春（自寿）",
  "dynasty": "宋代",
  "content": "自笑生身，历事以来，垂六十年。今浮湛闾里，半非识面，交游朋友，各色华颠。富贵不来，少年已去，空见悠悠岁月迁。虽然是，只壮心一点，犹自依然。 <br> 新阳又长天边。人指似山间诗酒仙。算胸次崔嵬，不胜百榼，笔端枯槁，难足千篇。隐几杖藜，相耕听诵，聊看诸郎相后先。余何□，但读书煮茗，日晏高眠。",
  "poet": {
    "id": 0,
    "star": 0,
    "name": "竹林亭长"
  },
  "tags": []
}