{
  "id": 41853,
  "star": 1,
  "name": "补新宫（新宫三章，章八句）",
  "dynasty": "唐代",
  "content": "奂奂新宫，礼乐其融。尔德惟贤，尔□维忠。 <br> 为忠以公，斯筵是同。人之醉我，与我延宾。 <br> 奂奂新宫，既奂而轮。其固如山，其俨如云。 <br> 其寝斯安，□□□分。我既考落，以燕群臣。 <br> 奂奂新宫，既祭既延。我□□镛，于以醉贤。 <br> 有礼无愆，我有斯宫。斯宫以安，康后万年。",
  "poet": {
    "id": 3072,
    "star": 0,
    "name": "丘光庭",
    "desc": "丘光庭 五代（907-960）乌程（今浙江湖州市南下菰城）人，官太学博士。有集三卷，今存诗七首，有《兼明书》、《唐教论》、《补新宫》、《补茅鸱》等。"
  },
  "tags": []
}