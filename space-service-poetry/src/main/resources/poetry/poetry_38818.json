{
  "id": 38818,
  "star": 4,
  "name": "柳",
  "dynasty": "唐代",
  "content": "斜拂中桥远映楼，翠光骀荡晓烟收。 <br> 洛阳才子多情思，横把金鞭约马头。 <br> 高出营门远出墙，朱阑门闭绿成行。 <br> 将军宴罢东风急，闲衬旌旗簇画堂。 <br> 彭泽先生酒满船，五株栽向九江边。 <br> 长条细叶无穷尽，管领春风不计年。 <br> 炀帝东游意绪多，宫娃眉翠两相和。 <br> 一声水调春风暮，千里交阴锁汴河。 <br> 缠绕春情卒未休，秦娥萧史两相求。 <br> 玉句阑内朱帘卷，瑟瑟丝笼十二楼。",
  "poet": {
    "id": 3071,
    "star": 0,
    "name": "翁承赞",
    "image": "http://img.gushiwen.org/authorImg/wengchengzan.jpg",
    "desc": "翁承赞(859～932) 字文尧（一作文饶），晚年号狎鸥翁，莆阳兴福里竹啸庄（今北高镇竹庄村）人。翁氏为礼乐名家，东南茂族，其先京兆人也。曾祖何，官检校右散骑常侍；祖则，官大理司直；父巨隅，荣王府咨议参军，赠光禄少卿，累迁少府监，居兴福里，见其地“前有海水朝宗，后有竹林环荫”，遂名其乡“竹啸翁庄”。"
  },
  "tags": []
}