{
  "id": 32860,
  "star": 1,
  "name": "策试夜潜纪长句于都堂西南隅（后首一作薛能诗）",
  "dynasty": "唐代",
  "content": "褒衣博带满尘埃，独自都堂纳卷回。蓬巷几时闻吉语， <br> 棘篱何日免重来。三条烛尽钟初动，九转丹成鼎未开。 <br> 残月渐低人扰扰，不知谁是谪仙才。 <br> 白莲千朵照廊明，一片升平雅颂声。 <br> 才唱第三条烛尽，南宫风月画难成。",
  "poet": {
    "id": 0,
    "star": 0,
    "name": "韦承贻"
  },
  "tags": []
}