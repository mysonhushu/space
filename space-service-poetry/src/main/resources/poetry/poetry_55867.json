{
  "id": 55867,
  "star": 1,
  "name": "临江仙（雨中观瀑泉于白鹤僧舍）",
  "dynasty": "宋代",
  "content": "云度岩扉风振谷，迅雷惊起蛟龙。天威汹汹变晴空。搅翻银汉水，倾入宝莲宫。 <br> 雪浪奔冲凌翠麓。陇头低挂双虹。人间热恼尽消融。此流长不断，万折竟朝东。",
  "poet": {
    "id": 926,
    "star": 0,
    "name": "姚述尧",
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。"
  },
  "tags": []
}