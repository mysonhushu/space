{
  "id": 68317,
  "star": 1,
  "name": "沁园春",
  "dynasty": "宋代",
  "content": "睡起闻莺，卷帘微雨，黄昏递愁。正青翰音断，离怀几折，碧云暮合，千里双眸。思发花前，人归雁後，误记归帆天际舟。浑无据，但余香绕梦，频到西楼。 <br> 风流。翻是花仇。谩长遣眉山翠不流。想哀筝绕指，鸿移凤咽，残灯背泣，玉沁春柔。夜月精神，朝阳微艳，何处瑶台轻驻留。愁无际，被东风吹去，绿黯芳洲。",
  "poet": {
    "id": 0,
    "star": 0,
    "name": "陈坦之"
  },
  "tags": []
}