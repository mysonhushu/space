{
  "id": 68368,
  "star": 1,
  "name": "高阳台（春梦）",
  "dynasty": "宋代",
  "content": "迟日烘晴，轻烟缕昼，琐窗雕户慵开。人独春闲，金猊暖透兰煤。山屏缓倚珊瑚畔，任翠阴、移过瑶阶。悄无声，彩翅翩翩，何处飞来。 <br> 片时千里江南路，被东风误引，还近阳台。腻雨娇云，多情恰喜徘徊。无端枝上啼鸠唤，便等闲、孤枕惊回。恶情怀，一院杨花、一径苍苔。",
  "poet": {
    "id": 0,
    "star": 0,
    "name": "王茂孙"
  },
  "tags": []
}