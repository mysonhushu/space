{
  "id": 24342,
  "star": 1,
  "name": "对镜吟",
  "dynasty": "唐代",
  "content": "忆昔逢君新纳娉，青铜铸出千年镜。意怜光彩固无瑕， <br> 义比恩情永相映。每将鉴面兼鉴心，鉴来不辍情逾深。 <br> 君非结心空结带，结处尚新恩已背。开帘览镜悲难语， <br> 对面相看孟门阻。掩匣徒惭双凤飞，悬台欲效孤鸾舞。 <br> 昔日照来人共许，今朝照罢自生疑。镜上有尘犹可淬， <br> 君恩讵肯无回时。",
  "poet": {
    "id": 3083,
    "star": 0,
    "name": "长孙佐辅",
    "desc": "长孙佐辅，唐，（约公元七九四年前后在世）字不详，朔方人。生卒年均不详，约唐德宗贞元中前后在世。累举进士不第，放荡不羁。弟公辅为吉州刺史，遂往依之。后终不仕。佐辅有诗集号古调集，《全唐诗》存其诗17首。"
  },
  "tags": []
}