{
  "id": 14561,
  "star": 1,
  "name": "酬李叔度秋夜喜相遇因伤关东僚友丧逝见赠",
  "dynasty": "唐代",
  "content": "寒月照秋城，秋风泉涧鸣。过时见兰蕙，独夜感衰荣。 <br> 酒散同移疾，心悲似远行。以愚求作友，何德敢称兄。 <br> 谷变波长急，松枯药未成。恐看新鬓色，怯问故人名。 <br> 野泽云阴散，荒原日气生。羁飞本难定，非是恶弦惊。",
  "poet": {
    "id": 583,
    "star": 0,
    "name": "卢纶",
    "image": "http://img.gushiwen.org/authorImg/lulun.jpg",
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。"
  },
  "tags": []
}