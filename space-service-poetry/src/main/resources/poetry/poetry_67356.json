{
  "id": 67356,
  "star": 1,
  "name": "沁园春（寿董宪使）",
  "dynasty": "宋代",
  "content": "碧瓦霜融，绣阁寒轻，春浮寿杯。羡华年七帙，人生稀有，新阳七日，天意安排。丹凤门开，黄麾仗立，此际应须召促回。人道是，却暂时绣斧，索笑盐梅。 <br> 吁江假守非才。犹记得当时传庾台。算良机再会，抠衣来久，归鞭何速，祝寿方才。应与邦人，传为佳话，只为先生诞日来。明年看，是侬方九曲，公已三台。",
  "poet": {
    "id": 0,
    "star": 0,
    "name": "吴势卿"
  },
  "tags": []
}