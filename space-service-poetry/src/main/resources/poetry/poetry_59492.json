{
  "id": 59492,
  "star": 1,
  "name": "鹧鸪天（中秋后一夕宴修成之、富正甫作）",
  "dynasty": "宋代",
  "content": "万里澄空没点云。素娥依旧驾冰轮。自缘人意看承别，未必清辉减一分。 <br> 倾白堕，拥红裙。不知谁主复谁宾。更筹易促愁分袂，又作东西南北人。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}