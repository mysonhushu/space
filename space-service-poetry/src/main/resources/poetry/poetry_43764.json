{
  "id": 43764,
  "star": 1,
  "name": "寒栖子歌（曾居庐山，欲有事罗浮之行）",
  "dynasty": "唐代",
  "content": "君在庐山知不群，有疑是鹤又是云。生死尘埃污不得， <br> 眼前荣利徒纷纷。今日惠然来访我，酒榼书囊肩背荷。 <br> 拂除衣上饵烟霞，昨夜胥门宿蔡家。天然不饮亦不食， <br> 抛名换姓觅不得。且向人间作酒仙，不肯将身生羽翼。 <br> 停形为饵天地根，世人皆死我独存。洗虑因吞清明箓， <br> 世人皆贪我常足。栖子妙今道已成，手把玄枢心运冥。 <br> 能令鬼哭神效灵，身如飘风不可绊。朝游崆峒夕汗漫， <br> 向来坐客犹未散。忽忆罗浮欲去时，遥指孤云作路岐。 <br> 海上仙游不可见，人间日落空桑枝。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}