{
  "id": 68576,
  "star": 2,
  "name": "蝶恋花（已卯菊节得家书，欲归未得）",
  "dynasty": "宋代",
  "content": "去年走马章台路。送酒无人，寂寞黄花雨。又是重阳秋欲暮。西风此恨谁分付。 <br> 无限归心归不去。却梦佳人，约我花间住。蓦地觉来无觅处。雁声叫断潇湘浦。",
  "poet": {
    "id": 1404,
    "star": 0,
    "name": "柴元彪",
    "desc": "柴元彪，（约公元一二七零年前后在世）字炳中，号泽襢居士，江山人，柴望之徒弟。生卒年均不详，约宋度宗咸淳中前后在世。尝官察推。宋亡舆从兄望等四人隐居不仕，人称“柴氏四隐”。元彪工诗，著有袜线集，巳佚。今存柴氏四隐集，《四库总目》中。"
  },
  "tags": []
}