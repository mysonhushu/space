{
  "id": 63091,
  "star": 1,
  "name": "声声慢（寿何思院母夫人）",
  "dynasty": "宋代",
  "content": "人间六月。好是王母瑶池，吹下冰雪。一片清凉，仙界蕊宫珠阙。金猊水沈未冷，看瑶阶、九开蓂荚。尚记得，那年时手种，蟠桃千叶。 <br> 庭下阿儿痴绝。争戏舞、绿袍环玦。笑捧金卮，满砌兰芽初茁。七十古来稀有，且高歌、万事休说。天未老，尚看他、儿辈事业。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}