{
  "id": 61173,
  "star": 2,
  "name": "贺新郎",
  "dynasty": "宋代",
  "content": "拂袖归来也。懒追陪、竹林嵇阮，兰亭王谢。谁与此翁相暖热，赖有平生伯雅。且放意、高吟闲话。山鸟山花皆上客，又何须、胜似公荣者。胸磊块，总浇下。 <br> 盘龙痴绝求鹅炙。这先生、黄齑瓮熟，味珍无价。酒颂一篇差要妙，庄列诸书土苴。任礼法、中人嘲骂。君特未知其趣耳，若还知、火急来投社。共秉烛，惜今夜。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}