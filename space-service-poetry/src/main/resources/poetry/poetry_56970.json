{
  "id": 56970,
  "star": 1,
  "name": "木兰花慢",
  "dynasty": "宋代",
  "content": "残红吹尽了，换新绿、染疏林。正杜宇催归，行人贪路，天气轻阴。江亭旧游宴处，但遥山、数叠晚云深。犹忆佳人敛黛，为予别泪盈襟。 <br> 而今。旅况难禁。逢胜概、懒登临。念景熟难忘，情多易感，取次关心。平明又西去也，望关山、古道马骎骎。回首当年一梦，笑将浊酒重斟。",
  "poet": {
    "id": 1472,
    "star": 0,
    "name": "吕胜己",
    "desc": "[约公元一一七三年前后在世]字季克，建阳人。生卒年均不详，约宋孝宗乾道末前后在世。从张栻、朱熹讲学。工汉隶。父吕祉，绍兴七年(1147)于淮西兵变死后，敕葬于邵武，胜己因家焉。从朱熹讲学。仕为湖南干官，历江州通判，知杭州。淳熙八年辛丑(1181)，知沅州，坐事放罢。罢官后至长沙，有《满江红·辛丑年假守沅州蒙恩贬罢归次长沙道中作》词。官至朝请大夫。"
  },
  "tags": []
}