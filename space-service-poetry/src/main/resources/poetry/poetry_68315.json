{
  "id": 68315,
  "star": 1,
  "name": "齐天乐",
  "dynasty": "宋代",
  "content": "十年汉上东风梦，依然淡烟莺晓。击马桥空，维舟岸易，谁识当时苏小。筹花斗草。任波浴斜阳，絮迷芳岛。笑底歌边，黛娥娇聚怕归早。 <br> 京尘衣袂易染，旧游随雾散，新恨难表。燕子朱扉，梨英翠箔，留得春光多少。睛丝漫绕。料带角香销，扇阴讲杳。细倚秋千，片云天共渺。",
  "poet": {
    "id": 0,
    "star": 0,
    "name": "黄廷璹"
  },
  "tags": []
}