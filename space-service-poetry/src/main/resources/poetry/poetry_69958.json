{
  "id": 69958,
  "star": 1,
  "name": "【越调】柳营曲　途中春暮",
  "dynasty": "元代",
  "content": "岐路北，断桥西，滴溜溜酒帘茅舍低。柳暗疏篱，水浸平堤，仿佛旧山溪。<br>车儿马儿奔驰，莺儿燕儿悲啼。帽沾飞絮寻，衣染落花泥。知，何处度寒食？　旅次<br>　　归路杳，去程遥，谁不恋故乡生处好。粝饭薄醪，野蔌山肴，随发度昏朝。<br>隔篱度犬嗷嗷，投林倦鸟嘈嘈。烟霞云黯淡，风雨夜萧骚。纱窗外有芭蕉。　春思<br>　　鸦髻松，凤钗横，碧窗梦回春昼永。离绪蒙茸，倦眼朦胧，清泪滴香容。恨<br>东君多雨多风，盼王孙无影无踪。柳添新样绿，花减旧时红。尽在不言中。　薛琼琼弹筝图<br>　　玉雪颜，翠云鬟，昭阳殿里醉了几番。金袖翩翩，银甲珊珊，记天宝年间。<br>哄的兵散潼关，忽的尘暗长安。风云都变改，日月自循环。闲，写作画图看。　听筝<br>　　酒乍醒，月初明，谁家小楼调玉筝？指拨轻清，音律和平，一字字诉衷情。<br>恰流莺花底叮咛，又孤鸿云外悲鸣。滴碎金砌雨，敲碎玉壶冰。听，尽是断肠声。",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}