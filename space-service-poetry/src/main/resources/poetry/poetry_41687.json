{
  "id": 41687,
  "star": 1,
  "name": "志峡船具诗。梢",
  "dynasty": "唐代",
  "content": "制之居首尾，俾之辨斜正。首动尾聿随，斜取正为定。 <br> 有如提吏笔，有如执时柄。有如秉师律，有如宣命令。 <br> 守彼方与直，得其刚且劲。既能济险难，何畏涉辽夐。 <br> 招招俾作主，泛泛实司命。风乌愧斟酌，画鹢空辉映。 <br> 古人存丰规，猗欤聊引证。",
  "poet": {
    "id": 1400,
    "star": 0,
    "name": "王周",
    "desc": "王周，明州奉化（今属浙江）人。真宗大中祥符五年（1012）进士（《乾道四明图经》卷一二）。乾兴元年（1022）以大理寺丞知无锡县。仁宗宝元二年（1039）又以虞部员外郎知无锡县（《咸淳毗陵志》卷一○）。庆历中知明州（《实庆四明志》卷一）。又尝知抚州（清光绪《抚州府志》卷三五）。皇祐四年（1052）致仕，归荆南（《温国文正司马公文集》卷八《送光禄王卿周致仕归荆南》）。"
  },
  "tags": []
}