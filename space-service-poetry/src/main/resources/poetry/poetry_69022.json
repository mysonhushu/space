{
  "id": 69022,
  "star": 1,
  "name": "沁园春（谢刘小山频寄所作）",
  "dynasty": "宋代",
  "content": "君有新词，何妨为我，时遣奚奴。看此山大小，风流晋宋，眼中余子，苦自侏儒。九曲清溪，千枝杨柳，还记新条更有无。春将好，欲从君商略，君意何如。 </p> <p>佳人玉佩琼琚。更胸中、浇灌有诗书。把古人行处，从头检点，今人说底，却不须渠。更上石头，重登钟阜，画作金陵考古图。频相见，怕薰风早晚，便隔天隅。 ",
  "poet": {
    "id": 0,
    "star": 0,
    "name": "程必"
  },
  "tags": []
}