{
  "id": 68790,
  "star": 1,
  "name": "永遇乐",
  "dynasty": "宋代",
  "content": "玉砌标鲜，雪园风致，似曾相识。蝉锦霞香，乌丝云湿，吹渴蟾蜍滴。青青白白，关关滑滑，寒损珠衣狂客。尽声声、不如归去，归也怎生归得。 <br> 含桃红小，香芹翠软，惆怅宜城山色。百折浮岚，几湾流水，那一些儿直。落花情味，露花魂梦，蒲花消息。抚纤眉，织乌西下，为君凝碧。",
  "poet": {
    "id": 0,
    "star": 0,
    "name": "李太古"
  },
  "tags": []
}