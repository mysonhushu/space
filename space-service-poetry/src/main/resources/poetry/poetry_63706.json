{
  "id": 63706,
  "star": 1,
  "name": "金缕曲（月夕赋道词，书毕，怆然有感，再赋此）",
  "dynasty": "宋代",
  "content": "满目飞明镜。忆年时、呼朋楼上，畅怀觞咏。圆到今宵依前好，诗酒不成佳兴。身恰在、燕台天近。一段凄凉心中事，被秋光、照破无余蕴。却不是，诉贫病。 <br> 宫庭花草坦幽径。想夜深、女墙还有，过来蟾影。千古词人伤情处，旧说石城形胜。今又说、断桥风韵。客里婵娟都相似，只後朝、不见潮来信。且喜得，四边静。",
  "poet": {
    "id": 2020,
    "star": 0,
    "name": "汪梦斗",
    "desc": "梦斗字玉南，号杏山，绩溪人。理宗景定二年（一二六一）魁江东漕试，授江东制置司干官。度宗咸淳间为史馆编校，以事弃官归。宋亡，不仕。[1] 有北游集。后从事讲学以终。汪梦斗诗，以影印文渊阁《四库全书·北游集》为底本，校以明隆庆三年汪廷佐刊《北游诗集》（简称明刊本）。新辑集外诗附于卷末。"
  },
  "tags": []
}