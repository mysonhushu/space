{
  "id": 59496,
  "star": 1,
  "name": "鹧鸪天（季功旬会之次日，小醵饯陈巡入乡）",
  "dynasty": "宋代",
  "content": "点检尊前主与宾。今宵依旧昨宵人。自缘笑语生和气，不为风光属小春。 <br> 香叆叇，酒清醇。山肴野蔌总前陈。掀髯抵掌君休怪，镜里星星白发新。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}