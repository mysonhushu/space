{
  "id": 60510,
  "star": 1,
  "name": "贺新郎（代黄端夫·白牡丹，京师妓李师师也。画者曲尽其妙，输棋者赋之）",
  "dynasty": "宋代",
  "content": "午睡莺惊起。鬓云偏、＿松未整，凤钗斜坠。宿酒残妆无意绪，春恨春愁如水。谁共说、厌厌情味。手展流苏腰肢瘦，叹黄金、两钿香消臂。心事远，仗谁寄。 <br> 帘栊渐是槐风细。对梧桐、清阴满院，夏初天气。回首春空梨花梦，屈指从头暗记。叹薄幸、抛人容易。目断孤鸿沈双鲤，恨萧郎、不寄相思字。幽恨积，黛眉翠。",
  "poet": {
    "id": 3029,
    "star": 0,
    "name": "刘学箕",
    "image": "http://img.gushiwen.org/authorImg/liuxueji.jpg",
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。"
  },
  "tags": []
}