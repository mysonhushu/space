{
  "id": 5294,
  "star": 4,
  "name": "淮阴夜宿二首",
  "dynasty": "唐代",
  "content": "水国南无畔，扁舟北未期。乡情淮上失，归梦郢中疑。 <br> 木落知寒近，山长见日迟。客行心绪乱，不及洛阳时。 <br> 永夕卧烟塘，萧条天一方。秋风淮水落，寒夜楚歌长。 <br> 宿莽非中土，鲈鱼岂我乡。孤舟行已倦，南越尚茫茫。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}