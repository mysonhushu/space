{
  "id": 43146,
  "star": 1,
  "name": "丹阳浦送客之海上",
  "dynasty": "唐代",
  "content": "不到终南向几秋，移居更欲近沧洲。风吹雨色连村暗， <br> 潮拥菱花出岸浮。漠漠望中春自艳，寥寥泊处夜堪愁。 <br> 如君岂得空高枕，只益天书遣远求。",
  "poet": {
    "id": 2681,
    "star": 0,
    "name": "法振",
    "desc": "法振[唐]（约公元七八二年前后在世）（一作震，亦作贞）的本姓、里居、生卒年及生平事迹均不详，约唐德宗建中中前后在世。"
  },
  "tags": []
}