{
  "id": 61768,
  "star": 1,
  "name": "六州歌头（和陈次贾韵饯其行）",
  "dynasty": "宋代",
  "content": "桂香深处，倾盖岭之西。云南外，曾指点，是挛＿。酌玻璃。＿带江山里，挥银笔，＿绮句，湖海气，羞蓬弱，吐虹＿。回首烟尘碌碌，公家事、自笑痴儿。盍田园归去，耕钓侣黔黎。月夕花时。恣吟题。 <br> 怅荆州路，同北望，剡溪兴，又东驰。雄边上，夸前躅，壮新基。灿宸奎。客问西陲事，公莫惜，语教知。秋城梦，笳动骑，舞闻鸡。休作中年离恨，聊拚取、一醉如泥。梅边佳致，逸兴与逋齐。人在苏堤。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}