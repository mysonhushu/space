{
  "id": 18053,
  "star": 1,
  "name": "西蜀送许中庸归秦赴举",
  "dynasty": "唐代",
  "content": "春色华阳国，秦人此别离。驿楼横水影，乡路入花枝。 <br> 日暖莺飞好，山晴马去迟。剑门当石隘，栈阁入云危。 <br> 独鹤心千里，贫交酒一卮。桂条攀偃蹇，兰叶藉参差。 <br> 旅梦惊蝴蝶，残芳怨子规。碧霄今夜月，惆怅上峨嵋。",
  "poet": {
    "id": 160,
    "star": 0,
    "name": "陈羽",
    "desc": "[唐]（约公元八O六年前后在世）字不详，江东人。生卒年均不详，约唐宪宗元和初前后在世。工诗，与上人灵一交游，唱答颇多。贞元八年，（公元七九二年）二人登进士第；而他与韩愈、王涯等共为龙虎榜。后仕历东宫卫佐。《全唐诗》之三百四十八一卷传世。"
  },
  "tags": []
}