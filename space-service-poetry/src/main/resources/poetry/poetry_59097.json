{
  "id": 59097,
  "star": 1,
  "name": "木兰花慢",
  "dynasty": "宋代",
  "content": "子寿右史、黄子由匠监、沈应先大著过桂隐即席作 <br> 清明初过后，正空翠、霭晴鲜。念水际楼台，城隅花柳，春意无边。清时自多暇日，看连镳、飞盖拥群贤。朱邸横经满坐，紫微渊思如泉。 <br> 高情那更属云天。语笑杂歌弦。向啼鴂声中，落红影里，忍负芳年。浮生转头是梦，恐他时、高会却难全。快意淋浪醉墨，要令海内喧传。",
  "poet": {
    "id": 0,
    "star": 0,
    "name": "张鎡"
  },
  "tags": []
}