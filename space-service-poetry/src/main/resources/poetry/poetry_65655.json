{
  "id": 65655,
  "star": 1,
  "name": "八声甘州",
  "dynasty": "宋代",
  "content": "芰荷风、涤面恰麦秋，应倒著春衣。渡晓溪云湿，日流尘脚，露滉蛛丝。调翼受风雏燕，弱不解争泥。衬琅玕锦院，竹外蔷薇。 <br> 立久阑干凭暖，看行鱼吹沫，波晕平池。藓痕斑础石，渐雨熟梅时。傍短篱、成团粉蝶、掠野花、相逐□高低。忘言处，徽弦乍拂，流水先知。",
  "poet": {
    "id": 1604,
    "star": 0,
    "name": "陈偕",
    "desc": "陈偕是北宋时江苏高邮人，即著名诗人秦观（少游）的同乡。《全宋词》收有陈偕的词三首，其中《八声甘州》一首、《满庭芳》二首，主编唐圭璋先生在作者小传中说“陈偕，号月镜。《词综补遗》（清陶梁辑，道光刊本）卷五以为即见于《淮海集》之广陵人陈偕，偕仍高邮人。”"
  },
  "tags": []
}