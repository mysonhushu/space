{
  "id": 24189,
  "star": 1,
  "name": "次潭州，酬唐侍御、姚员外游道林岳麓寺题示",
  "dynasty": "唐代",
  "content": "承明年老辄自论，乞得湘守东南奔。为闻楚国富山水， <br> 青嶂逦迤僧家园。含香珥笔皆眷旧，谦抑自忘台省尊。 <br> 不令执简候亭馆，直许携手游山樊。忽惊列岫晓来逼， <br> 朔雪洗尽烟岚昏。碧波回屿三山转，丹槛缭郭千艘屯。 <br> 华镳躞蹀绚砂步，大旆彩错辉松门。樛枝竞骛龙蛇势， <br> 折干不灭风霆痕。相重古殿倚岩腹，别引新径萦云根。 <br> 目伤平楚虞帝魂，情多思远聊开樽。危弦细管逐歌飘， <br> 画鼓绣靴随节翻。锵金七言凌老杜，入木八法蟠高轩。 <br> 嗟余潦倒久不利，忍复感激论元元。",
  "poet": {
    "id": 2706,
    "star": 0,
    "name": "沈传师",
    "image": "http://img.gushiwen.org/authorImg/shenchuanshi.jpg",
    "desc": "沈传师（769-827），吴县（今江苏苏州）人。唐书法家。字子言。唐德宗贞元（785～805）末举进士，历太子校书郎、翰林学士、中书舍人、湖南观察使。宝历元年（825）入拜尚书右丞、吏部侍郎。工正、行、草，皆有楷法。朱长文《续书断》把它和欧阳询、虞世南、褚遂良、柳公权等并列为妙品。"
  },
  "tags": []
}