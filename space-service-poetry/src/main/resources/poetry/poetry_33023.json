{
  "id": 33023,
  "star": 1,
  "name": "塞下二首",
  "dynasty": "唐代",
  "content": "胡虏偏狂悍，边兵不敢闲。防秋朝伏弩，纵火夜搜山。 <br> 雁逆风鼙振，沙飞猎骑还。安西虽有路，难更出阳关。 <br> 征役已不定，又缘无定河。塞深烽砦密，山乱犬羊多。 <br> 汉卒闻笳泣，胡儿击剑歌。番情终未测，今昔谩言和。",
  "poet": {
    "id": 1849,
    "star": 0,
    "name": "许棠",
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。"
  },
  "tags": []
}