{
  "id": 4277,
  "star": 2,
  "name": "岳州作",
  "dynasty": "唐代",
  "content": "夜梦云阙间，从容簪履列。朝游洞庭上，缅望京华绝。 <br> 潦收江未清，火退山更热。重欷视欲醉，懵满气如噎。 <br> 器留鱼鳖腥，衣点蚊虻血。发白思益壮，心玄用弥拙。 <br> 冠剑日苔藓，琴书坐废撤。唯有报恩字，刻意长不灭。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}