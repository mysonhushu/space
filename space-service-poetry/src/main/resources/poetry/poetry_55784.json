{
  "id": 55784,
  "star": 1,
  "name": "夏初临",
  "dynasty": "宋代",
  "content": "琴拂虞薰，月裁班扇，麦秋槐夏清和。＿变琅玕，绛榴细蹙香罗。绿云初展圆荷。见金鳞、戏跃清波。山丹舒艳，葵花映日，萱草成窠。 <br> 浮云富贵，出处无心，好天风月，如意偏多。用晏元献公幕府王君玉事。功名事业，壮怀岂肯蹉跎。待拥雕戈。洗胡尘、须挽天河。醉挥毫，知音为我，发兴高歌。",
  "poet": {
    "id": 2962,
    "star": 0,
    "name": "曹冠",
    "desc": "曹冠字宗臣，号双溪，东阳（今属浙江）人。绍兴二十四年进士。二十五年，为平江府府学教授，旋除国子录擢左宣议郎、太常博士，寻兼权中书门下检正诸房公事。桧死，为撰谥议，称桧“光弼圣主，绍开中兴，安宗社与阽危之中，恢太平于板荡之后。道德先天地，勋业冠古今”后数日，以右正言张修等论罢。明年，又被论为秦埙假手驳放科名。孝宗时，许再试，复登乾道五年（1169）进士。绍熙初，知郴州，转朝奉大夫赐金紫致仕，年八十卒。有《双溪集》二十卷，《景物类要诗》十卷，词有《燕喜词》一卷。"
  },
  "tags": []
}