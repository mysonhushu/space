{
  "id": 44160,
  "star": 1,
  "name": "闻无相道人顺世五首",
  "dynasty": "唐代",
  "content": "一事不经营，孤峰长老情。惟餐橡子饼，爱说道君兄。 <br> 池藕香狸掘，山神白日行。又闻行脚也，何处化群生。 <br> 自昔寻师日，颠峰绝顶头。虽闻不相似，特地使人愁。 <br> 庭树雪摧残，上有白獮猴。大哉法中龙，去去不可留。 <br> 常思将道者，高论地炉傍。迂谈无世味，夜深山木僵。 <br> 下山遭离乱，多病惟深藏。一别三十年，烟水空茫茫。 <br> 石霜既顺世，吾师亦不住。杉桂有猩猩，糠秕无句句。 <br> 土肥多孟蕨，道老如婴孺。莫比优昙花，斯人更难遇。 <br> 百千万亿偈，共他勿交涉。所以那老人，密传与迦叶。 <br> 吾师得此法，不论劫不劫。去矣不可留，无踪若为蹑。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}