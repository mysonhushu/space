{
  "id": 34714,
  "star": 1,
  "name": "送刘尊师祗诏阙庭三首",
  "dynasty": "唐代",
  "content": "海风叶叶驾霓旌，天路悠悠接上清。锦诰凄凉遗去恨， <br> 玉箫哀绝醉离情。五湖夜月幡幢湿，双阙清风剑珮轻。 <br> 从此暂辞华表柱，便应千载是归程。 <br> 五峰已别隔人间，双阙何年许再还。既扫山川收地脉， <br> 须留日月驻天颜。霞觞共饮身虽在，风驭难陪迹未闲。 <br> 从此枕中唯有梦，梦魂何处访三山。 <br> 仙老闲眠碧草堂，帝书征入白云乡。龟台欲署长生籍， <br> 鸾殿还论不死方。红露想倾延命酒，素烟思爇降真香。 <br> 五千言外无文字，更有何词赠武皇。",
  "poet": {
    "id": 1097,
    "star": 0,
    "name": "曹唐",
    "image": "http://img.gushiwen.org/authorImg/caotang.jpg",
    "desc": "曹唐，唐代诗人。字尧宾。桂州（今广西桂林）人。生卒年不详。初为道士，后举进士不第。咸通(860～874)中，为使府从事。曹唐以游仙诗著称，其七律《刘晨阮肇游天台》、《织女怀牵牛》、《萧史携弄玉上升》等17首,世称\"大游仙诗\"。《唐才子传》称他\"作《大游仙诗》50篇\"，则当有遗佚。其七绝《小游仙诗九十八首》，尤为著名。"
  },
  "tags": []
}