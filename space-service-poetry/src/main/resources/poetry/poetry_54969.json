{
  "id": 54969,
  "star": 1,
  "name": "水龙吟（登吴江桥作）",
  "dynasty": "宋代",
  "content": "渺然震泽东来，太湖望极平无际。三吴风月，一江烟浪，古今绝致。羽化蓬莱，胸吞云梦，不妨如此。看垂虹千丈，斜阳万顷，尽倒影、青奁里。 <br> 追想扁舟去后，对汀洲、白萍风起。只今谁会，水光山色，依然西子。安得超然，相从物外，此生终矣。念素心空在，徂年易失，泪如铅水。",
  "poet": {
    "id": 0,
    "star": 0,
    "name": "毛幵"
  },
  "tags": []
}