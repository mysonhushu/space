{
  "id": 42285,
  "star": 1,
  "name": "出笼鹘",
  "dynasty": "唐代",
  "content": "玉镞分花袖，金铃出彩笼。摇心长捧日，逸翰镇生风。 <br> 一点青霄里，千声碧落中。星眸随狡兔，霜爪落飞鸿。 <br> 每念提携力，常怀搏击功。以君能惠好，不敢没遥空。",
  "poet": {
    "id": 2955,
    "star": 0,
    "name": "濮阳瓘",
    "desc": "濮阳瓘，代宗大历间任岭南判官、一作濮阳灌。郡望陈留(今河南开封南)。曾应进士试。检校刑部员外。事迹见《元和姓纂》卷一〇。《全唐诗》存诗1首。"
  },
  "tags": []
}