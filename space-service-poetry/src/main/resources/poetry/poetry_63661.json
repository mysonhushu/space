{
  "id": 63661,
  "star": 1,
  "name": "贺新郎",
  "dynasty": "宋代",
  "content": "复不淮楚，往复六千里，共赋此词，括尽山川所历之妙，真所谓兹行平生者也 <br> 有客过东鲁。自葛水、泛舟西下，帆开三楚。万里湖光磨水镜，际五老、落星烟渚。又飞过、二姑门户。彭泽柳青新旧色，望九华、依约池阳路。风雨庙，乌江羽。 <br> 蛾眉牛渚皆如故。问缘何、鲁港汀洲，江声无语。采石书生勋业在，吊锦袍、公子魂何处。流恨下、秦淮商女。多景楼头吟北固，笑平山堂里谁为主。且烂饮，琼花露。",
  "poet": {
    "id": 2785,
    "star": 0,
    "name": "王奕",
    "desc": "王奕（生卒年不详），字伯敬，号斗山，玉山（今属江西）人。生于南宋，入元后曾出任玉山县儒学教谕。与谢枋得等南宋遗民交往密切，诗文中不乏以遗民自居的文句，所以《宋诗纪事》将他列入书中。清乾隆年间编《四库全书》，因王奕《玉窗如庵记》末署“岁癸巳二月朔，前奉旨特补玉山儒学教谕王奕伯敬谨撰并书”，认为“癸巳为至元三十年（1293），然则奕食元禄久矣，迹其出处，与仇远、白珽相类。”（《四库全书总目》卷一六六）改题元人。代表作品有《酹江月》、《摸鱼儿》和《沁园春》等。"
  },
  "tags": []
}