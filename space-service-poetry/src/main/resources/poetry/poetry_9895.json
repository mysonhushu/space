{
  "id": 9895,
  "star": 1,
  "name": "夜闻江南人家赛神，因题即事",
  "dynasty": "唐代",
  "content": "南方淫祀古风俗，楚妪解唱迎神曲。锵锵铜鼓芦叶深， <br> 寂寂琼筵江水绿。雨过风清洲渚闲，椒浆醉尽迎神还。 <br> 帝女凌空下湘岸，番君隔浦向尧山。月隐回塘犹自舞， <br> 一门依倚神之祜。韩康灵药不复求，扁鹊医方曾莫睹。 <br> 逐客临江空自悲，月明流水无已时。听此迎神送神曲， <br> 携觞欲吊屈原祠。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}