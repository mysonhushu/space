{
  "id": 59644,
  "star": 1,
  "name": "明月棹孤舟（逢子似清河坊市中客楼小饮）",
  "dynasty": "宋代",
  "content": "忽得相逢惊似旧。问山中、酒徒诗友。闲倚晴楼，长安市上，华发为君搔首。 <br> 绿竹疏梅今在否。对西湖、夕阳烟岫。鸿雁声中，人间今古，还是醉醒时候。",
  "poet": {
    "id": 1533,
    "star": 0,
    "name": "韩淲",
    "desc": "韩淲（biāo）（1159—1224）南宋诗人。字仲止，一作子仲，号涧泉，韩元吉之子。祖籍开封，南渡后隶籍信州上饶（今属江西）。从仕后不久即归，有诗名，著有《涧泉集》。淲清廉狷介，与同时知名诗人多有交游，并与赵蕃（章泉）并称“二泉”。著作历代书目未见著录。史弥远当国，罗致之，不为少屈。人品学问，俱有根柢，雅志绝俗，清苦自持，年甫五十即休官不仕。嘉定十七年，以时事惊心，作甲申秋三诗，得疾而卒，年六十六。"
  },
  "tags": []
}