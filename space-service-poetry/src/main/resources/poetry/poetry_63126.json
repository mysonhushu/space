{
  "id": 63126,
  "star": 1,
  "name": "沁园春（寿何逢原北堂）",
  "dynasty": "宋代",
  "content": "孔盖D74B旌，月佩云裳，人间女仙。问韶光九十，何如今待，明朝最处，好是明年。戏舞称觞，一堂家庆，眼见儿孙曾又玄。奇绝处，看菱花白发，不改朱颜。 <br> 当年。手种红莲。笑几度桑田沧海干。想蟾胎炼就，紫皇灵药，龙髯飞堕，玉女云軿。青鸟重来，红霞俨在，一曲云和犹未闲。羞尘世，把蛾眉蝉鬓，空为谁妍。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}