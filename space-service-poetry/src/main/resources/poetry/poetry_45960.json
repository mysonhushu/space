{
  "id": 45960,
  "star": 3,
  "name": "风光词",
  "dynasty": "唐代",
  "content": "隆佳秀兮昭盛时，播薰绿兮淑华归。故里荑与处萼兮， <br> 潜重房以饰姿。见雅态之韶华兮，蒙长霭以为帏。 <br> 醉融光兮渺渺瀰瀰，迷千里兮涵烟眉。晨陶陶兮暮熙熙， <br> 舞袅娜之秾条兮，娉盈盈以披迟。酡游颜兮倡蔓卉縠， <br> 流倩电兮石发髓施。",
  "poet": {
    "id": 0,
    "star": 0,
    "name": "湘中蛟女"
  },
  "tags": []
}