{
  "id": 66901,
  "star": 1,
  "name": "贺新郎（和刘潜夫韵）",
  "dynasty": "宋代",
  "content": "晓梦莺呼起。便安排、诗家厨传，酒家行李。点检花边新雨露，春在万家生齿。道官似、锦溪清驶。但便有人耕绿野，正不妨、鼓吹频来此。方觅句，且夷俟。 <br> 画桥西畔多春意。记年年、曾来几度，落花流水。行到水穷云起处，依约辋川竹里。兴未属、王孙公子。料想明年端门里，有传柑宴罢黄封醉。肯回首，万杉底。",
  "poet": {
    "id": 0,
    "star": 0,
    "name": "陈以壮"
  },
  "tags": []
}