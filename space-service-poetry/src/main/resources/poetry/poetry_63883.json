{
  "id": 63883,
  "star": 2,
  "name": "烛影摇红（县厅壁灯）",
  "dynasty": "宋代",
  "content": "月浸芙蕖，冰壶天地波凝碧。太平歌舞醉东风，花市人如织。桃李一城春色。玉梅娇、闹蛾无力。粉围红阵，灯火楼台，绮罗巷陌。 <br> 乐事还同，遨头引领神仙客。高烧银烛照红妆，香雾穿瑶席。款款檀牙细拍。醉金尊、东方未白。传柑相遗，探茧争先，明年今夕。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}