{
  "id": 9987,
  "star": 1,
  "name": "题灵台县东山村主人",
  "dynasty": "唐代",
  "content": "处处征胡人渐稀，山村寥落暮烟微。门临莽苍经年闭， <br> 身逐嫖姚几日归。贫妻白发输残税，馀寇黄河未解围。 <br> 天子如今能用武，只应岁晚息兵机。",
  "poet": {
    "id": 760,
    "star": 0,
    "name": "李嘉祐",
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。"
  },
  "tags": []
}