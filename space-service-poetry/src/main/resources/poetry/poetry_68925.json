{
  "id": 68925,
  "star": 1,
  "name": "齐天乐（令狐佥迁新廨）",
  "dynasty": "宋代",
  "content": "雕阑曲曲芙蓉水，天然一时潇洒。露浥冰壶，风摇玉佩，缥缈蓬莱如画。银烛欲下。照藻桷翚飞，杏梁虹架。如此规模，杜棱何止万间厦。 <br> 明年春燕归早，卷帘应认得，旧家王谢。袖里经纶，幕中佳话，高断云根谁写。青冥纵靶。看人在金坡，炬莲盈把。句忆湘南，渌池明月夜。",
  "poet": {
    "id": 0,
    "star": 0,
    "name": "赋梅"
  },
  "tags": []
}