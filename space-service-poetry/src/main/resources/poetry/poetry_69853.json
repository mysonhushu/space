{
  "id": 69853,
  "star": 1,
  "name": "【正宫】月照庭",
  "dynasty": "元代",
  "content": "问花<br>万木争荣，各逞娇红嫩紫。呈浓淡，斗妍蚩。为谁开？为谁落？何苦孜孜？吾来问：汝有私？<br>【幺】云幕高张，捧出天然艳质。颜如玉，体凝脂。绿罗裳，红锦帔，貌胜西施。蒙君问，尽妾词。<br>【最高楼】发生各自随时，艳冶非人所使。铅华满树添妆次，远胜梨园弟子。<br>【喜春来】清香引客眠花市，艳色迷人殢酒卮，东风舞困瘦腰肢。犹未止，零落暮春时。<br>【六幺遍】听花言，巧才思，直待伴落絮游丝。披离满径点胭脂，干忙煞燕子莺儿。芳苞折尽谁挂齿？道杏花不看开时。早寻人做主遮护你，煞强如花貌参差，凭谁赋断肠诗？<br>【幺】妾斟量，自三思，正芳年不甚心慈。仗聪明国色两件儿，觑五陵英俊。因而渐消香减玉剥幽姿，但温存谁敢推辞。想游蜂戏蝶有正事，向眼前面配了雄雌，闪下我害相思。<br>【尾】先生教妾感承，妾身言君试思：如今罗纰锦故人何似？阑珊了春事，惜花人谁肯折残枝？",
  "poet": {
    "id": 2697,
    "star": 0,
    "name": "商衟",
    "image": "http://img.gushiwen.org/authorImg/shangdao.jpg",
    "desc": "商衟，字正叔，一作政叔。曹州济阴（今山东曹县）人。出身于簪缨世家。先祖本姓殷，因避宋宣帝赵弘殷讳，改姓商。父锡，因正叔兄仕金显贵，封朝大夫。与元好问有通家之好，交谊颇厚。好问有《陇山行役图》诗二首，记正叔漂泊生涯及二人友谊，中有“陇坂经行十遇春”之句，说明他往来东西，客居秦陇之地甚久。好问《曹南商氏千秋录》又说他“滑稽豪侠，有古人风”。正叔好词曲，善绘画，曾改编南宋初年艺人张五牛所作《双渐小卿诸宫调》，为青楼名妓赵真真、杨玉娥所传唱，今已不传。又曾为名妓张怡云绘\"怡云图\"。明·朱权《太和正音谱》评其词\"如朝霞散彩\"。"
  },
  "tags": []
}