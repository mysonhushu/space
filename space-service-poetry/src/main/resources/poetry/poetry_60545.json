{
  "id": 60545,
  "star": 1,
  "name": "贺新郎（送郑材卿）",
  "dynasty": "宋代",
  "content": "莫向愁人说。叹人生、不如意事，十常七八。是则中年伤怀抱，客里何堪送客。又添取、一襟凄咽。岸柳凋零秋容澹，黯消凝、怎忍轻攀折。重会面，甚时节。 <br> 杏花丽日梅花雪。记当时、一觞一咏，楚云湘月。别后君休劳春梦，转眼江南塞北。莫漫被、闲愁萦结。且判离筵今夕醉，霎时间、便见兰舟发。空怅望，水云阔。",
  "poet": {
    "id": 3029,
    "star": 0,
    "name": "刘学箕",
    "image": "http://img.gushiwen.org/authorImg/liuxueji.jpg",
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。"
  },
  "tags": []
}