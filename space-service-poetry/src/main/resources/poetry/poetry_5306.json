{
  "id": 5306,
  "star": 1,
  "name": "奉和李右相中书壁画山水",
  "dynasty": "唐代",
  "content": "庙堂多暇日，山水契中情。欲写高深趣，还因藻绘成。 <br> 九江临户牖，三峡绕檐楹。花柳穷年发，烟云逐意生。 <br> 能令万里近，不觉四时行。气染荀香馥，光含乐镜清。 <br> 咏歌齐出处，图画表冲盈。自保千年遇，何论八载荣。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}