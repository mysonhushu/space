{
  "id": 45883,
  "star": 1,
  "name": "灵响词",
  "dynasty": "唐代",
  "content": "此响非俗响，心知是灵仙。不曾离耳里，高下如秋蝉。 <br> 入夜声则厉，在昼声则微。神灵斥众恶，与我作风威。 <br> 妙响无住时，昼夜常轮回。那是偶然事，上界特使来。 <br> 何以辨灵应，事须得梯媒。自从灵响降，如有真人来。 <br> 存念长在心，展转无停音。可怜清爽夜，静听秋蝉吟。",
  "poet": {
    "id": 0,
    "star": 0,
    "name": "无名氏"
  },
  "tags": []
}