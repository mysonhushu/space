{
  "id": 4101,
  "star": 2,
  "name": "嵩岳闻笙",
  "dynasty": "唐代",
  "content": "月出嵩山东，月明山益空。山人爱清景，散发卧秋风。 <br> 风止夜何清，独夜草虫鸣。仙人不可见，乘月近吹笙。 <br> 绛唇吸灵气，玉指调真声。真声是何曲，三山鸾鹤情。 <br> 昔去落尘俗，愿言闻此曲。今来卧嵩岑，何幸承幽音。 <br> 神仙乐吾事，笙歌铭夙心。",
  "poet": {
    "id": 784,
    "star": 0,
    "name": "刘希夷",
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。"
  },
  "tags": []
}