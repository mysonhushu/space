{
  "id": 28497,
  "star": 1,
  "name": "金陵阻风登延祚阁",
  "dynasty": "唐代",
  "content": "极目皆陈迹，披图问远公。戈鋋三国后，冠盖六朝中。 <br> 葛蔓交残垒，芒花没后宫。水流箫鼓绝，山在绮罗空。 <br> 极浦千艘聚，高台一径通。云移吴岫雨，潮转楚江风。 <br> 登阁渐漂梗，停舟忆断蓬。归期与归路，杉桂海门东。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}