{
  "id": 67743,
  "star": 1,
  "name": "满江红（再用韵）",
  "dynasty": "宋代",
  "content": "老矣何堪，随处是、春衫酒滴。醉狂时，一挥千字，贝光玉色。失意险为湘岸鬼，浩歌又作长安客。且乘流、除却五侯门，无车迹。 <br> 惊人句，天外得。医国手，尘中识。问鼎槐何似，卧云＿石。梦里略无轩冕念，眼前岂是江湖窄。拚蝇头、蜗角去来休，休姑息。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}