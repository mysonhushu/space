{
  "id": 61130,
  "star": 1,
  "name": "水龙吟（林中书生日六月十九日）",
  "dynasty": "宋代",
  "content": "＿斋不是凡人，海山仙圣知来处。清英融结，佩瑶台月，饮金茎露。翰墨流行，禁中有本，御前停箸。向弘文馆里，薰风殿上，亲属和、微凉句。 <br> 已被昭阳人妒。更那堪、鼎成龙去。曾传宝苑，曾将玉杵，付长生兔。地覆天翻，河清海浅，朱颜常驻。算给扶朝者，临雍拜者，下梢须做。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}