{
  "id": 4778,
  "star": 4,
  "name": "从驩州廨宅移住山间水亭赠苏使君",
  "dynasty": "唐代",
  "content": "遇坎即乘流，西南到火洲。鬼门应苦夜，瘴浦不宜秋。 <br> 岁贷胸穿老，朝飞鼻饮头。死生离骨肉，荣辱间朋游。 <br> 弃置一身在，平生万事休。鹰鹯遭误逐，豺虎怯真投。 <br> 忆昨京华子，伤今边地囚。愿陪鹦鹉乐，希并鹧鸪留。 <br> 日月渝乡思，烟花换客愁。幸逢苏伯玉，回借水亭幽。 <br> 山柏张青盖，江蕉卷绿油。乘闲无火宅，因放有渔舟。 <br> 适越心当是，居夷迹可求。古来尧禅舜，何必罪驩兜。",
  "poet": {
    "id": 494,
    "star": 0,
    "name": "沈佺期",
    "image": "http://img.gushiwen.org/authorImg/shenquanqi.jpg",
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。"
  },
  "tags": []
}