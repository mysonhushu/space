{
  "id": 13172,
  "star": 1,
  "name": "杂诗",
  "dynasty": "唐代",
  "content": "富贵多胜事，贫贱无良图。上德兼济心，中才不如愚。 <br> 商者多巧智，农者争膏腴。儒生未遇时，衣食不自如。 <br> 久与故交别，他荣我穷居。到门懒入门，何况千里馀。 <br> 君子有褊性，矧乃寻常徒。行行任天地，无为强亲疏。",
  "poet": {
    "id": 2780,
    "star": 0,
    "name": "张彪",
    "desc": "张彪【唐】（约公元七四九年前后在世）字不详，颍上（约今河南登封一带）人。生卒年均不详，约唐玄宗天宝中前后在世。性高简。与孟云卿为中表，俱工古调，又善草书，好神仙长生之事，人称“张十二山人”。应举不第，适逢安史之乱，天宝末，奉老母避地隐居嵩山，供养至谨。乾元三年，元结编沈千运等七人诗为《箧中集》，彪诗入选，《全唐诗》亦录有其诗，另《唐诗纪事》卷二三、《唐才子传》卷三均录有其生平散事。"
  },
  "tags": []
}