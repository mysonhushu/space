{
  "id": 68461,
  "star": 1,
  "name": "花犯（贺後溪刘再娶）",
  "dynasty": "宋代",
  "content": "绣帘深，刘郎一笑，风流胜前度。戟香门户。还别有祥云，檐外飞舞。洞底烛下应低语。晨妆须带曙。待献了、堂前罗袜，双双交祝付。 <br> 从桃与杨枝，如今便、合逊梅花为主。行乐处。西溪上、柳汀花屿。封侯事、看人漫苦。谁能向、黄河风雪路。且对取、锦屏金幕，双蛾新样妩。",
  "poet": {
    "id": 2355,
    "star": 0,
    "name": "赵文",
    "image": "http://img.gushiwen.org/authorImg/zhaowen.jpg",
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。"
  },
  "tags": []
}