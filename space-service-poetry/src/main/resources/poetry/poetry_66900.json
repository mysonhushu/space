{
  "id": 66900,
  "star": 1,
  "name": "水龙吟（记钱塘之恨）",
  "dynasty": "宋代",
  "content": "晚来江阔潮平，越船吴榜催人去。稽山滴翠，胥涛溅恨，一襟离绪。访柳章台，问桃仙浦，物华如故。向秋娘渡口，泰娘桥畔，依稀是、相逢处。 <br> 窈窕青门紫曲，茜罗新、衣翻金缕，旧音恍记，轻拢慢捻，哀弦危柱。金屋难成，阿娇已远，不堪春暮。听一声杜宇，红殷绿老，雨花风絮。",
  "poet": {
    "id": 0,
    "star": 0,
    "name": "陈以壮"
  },
  "tags": []
}