{
  "id": 17233,
  "star": 2,
  "name": "桃源篇",
  "dynasty": "唐代",
  "content": "小年尝读桃源记，忽睹良工施绘事。岩径初欣缭绕通， <br> 溪风转觉芬芳异。一路鲜云杂彩霞，渔舟远远逐桃花。 <br> 渐入空濛迷鸟道，宁知掩映有人家。庞眉秀骨争迎客， <br> 凿井耕田人世隔。不知汉代有衣冠，犹说秦家变阡陌。 <br> 石髓云英甘且香，仙翁留饭出青囊。相逢自是松乔侣， <br> 良会应殊刘阮郎。内子闲吟倚瑶瑟，玩此沈沈销永日。 <br> 忽闻丽曲金玉声，便使老夫思阁笔。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}