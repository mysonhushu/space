{
  "id": 70412,
  "star": 1,
  "name": "【双调】折桂令",
  "dynasty": "元代",
  "content": "闺怨<br>秋霄淡淡轻阴，暮景萧条，疏雨霪霖。林外鸟啼，天边雁叫，砌下蛩吟。更漏永声来绣枕，篆烟消寒透罗衾。恨杀邻砧，惊散离魂，捣碎人心。秦城望断箫声，时物供愁，放景伤情。鹤唳松庭，风摇槛竹，雨滴檐楹。银烛暗雕盘篆冷，绣帏孤翠被寒增。数尽残更，天也难明，梦也难成。",
  "poet": {
    "id": 1009,
    "star": 0,
    "name": "曾瑞",
    "desc": "曾瑞（生卒年不详）， 元代散曲作家。字瑞卿，自号褐夫。大兴（今北京市大兴区）人。因喜江浙人才风物而移家南方。《录鬼簿》记他“临终之日，诣门吊者以千数”，可知他当时已有盛名。由于志不屈物，不解趋附奉承，所以终身不仕，优游市井，赖江淮一带熟人馈赠为生。善绘画，能作隐语小曲，散曲集有《诗酒馀音》行于当世，今佚。"
  },
  "tags": []
}