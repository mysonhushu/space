{
  "id": 41609,
  "star": 1,
  "name": "塞上",
  "dynasty": "唐代",
  "content": "秋风汉北雁飞天，单骑那堪绕贺兰。碛暗更无岩树影， <br> 地平时有野烧瘢。貂披寒色和衣冷，剑佩胡霜隔匣寒。 <br> 早晚横戈似飞尉，拥旄深入异田单。 <br> 钵略城边日欲西，游人却忆旧山归。牛羊集水烟黏步， <br> 雕鹗盘空雪满围。猎骑静逢边气薄，戍楼寒对暮烟微。 <br> 横行总是男儿事，早晚重来似汉飞。",
  "poet": {
    "id": 548,
    "star": 0,
    "name": "谭用之",
    "image": "http://img.gushiwen.org/authorImg/tanyongzhi.jpg",
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。"
  },
  "tags": []
}