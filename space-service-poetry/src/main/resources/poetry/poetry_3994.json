{
  "id": 3994,
  "star": 1,
  "name": "早发淮口望盱眙",
  "dynasty": "唐代",
  "content": "养蒙分四渎，习坎奠三荆。徙帝留馀地，封王表旧城。 <br> 岸昏涵蜃气，潮满应鸡声。洲迥连沙静，川虚积溜明。 <br> 一朝从捧檄，千里倦悬旌。背流桐柏远，逗浦木兰轻。 <br> 小山迷隐路，大块切劳生。唯有贞心在，独映寒潭清。",
  "poet": {
    "id": 714,
    "star": 0,
    "name": "骆宾王",
    "image": "http://img.gushiwen.org/authorImg/luobinwang.jpg",
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。"
  },
  "tags": []
}