{
  "id": 69356,
  "star": 1,
  "name": "渡河",
  "dynasty": "清代",
  "content": "北来始作泛槎游，晚色苍苍望里收。<br>一线黄流奔禹甸，两涯残雪接徐州。<br>古今沉璧知无限，天地浮萍各自谋。<br>明日轻装又驴背，风前惭愧白沙鸥。",
  "poet": {
    "id": 763,
    "star": 0,
    "name": "厉鹗",
    "desc": "厉鹗（1692-1752），字太鸿，又字雄飞，号樊榭、南湖花隐等，钱塘（今浙江杭州）人，清代文学家，浙西词派中坚人物。康熙五十九年举人，屡试进士不第。家贫，性孤峭。乾隆初举鸿博，报罢。性耽闻静，爱山水，尤工诗馀，擅南宋诸家之胜。著有《宋诗纪事》、《樊榭山房集》等。"
  },
  "tags": []
}