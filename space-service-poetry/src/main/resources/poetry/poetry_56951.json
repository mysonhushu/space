{
  "id": 56951,
  "star": 2,
  "name": "满江红（辛丑年假守沅州，蒙恩贬罢，归次长沙道中作）",
  "dynasty": "宋代",
  "content": "忆昔西来，春已暮、余寒犹力。正迤逦、登山临水，未嗟行役。云笈偶寻高士传，桃川又访秦人迹。向此时、游宦兴阑珊，归无策。 <br> 归计定，归心迫。惊换岁，犹为客。还怅望、家山千里，迥无消息。□□不堪泥路远，烟林赖有梅花白。为孤芳、领略岁寒情，谁人识。於时部使者一二人，修私怨，攘微功，阴加中伤，不遗余力。有一故人当道，甚怜无辜，津送之意甚动，逆旅不至狼狈者，故人之恩也，遂发兴於风雨梅花之间。",
  "poet": {
    "id": 1472,
    "star": 0,
    "name": "吕胜己",
    "desc": "[约公元一一七三年前后在世]字季克，建阳人。生卒年均不详，约宋孝宗乾道末前后在世。从张栻、朱熹讲学。工汉隶。父吕祉，绍兴七年(1147)于淮西兵变死后，敕葬于邵武，胜己因家焉。从朱熹讲学。仕为湖南干官，历江州通判，知杭州。淳熙八年辛丑(1181)，知沅州，坐事放罢。罢官后至长沙，有《满江红·辛丑年假守沅州蒙恩贬罢归次长沙道中作》词。官至朝请大夫。"
  },
  "tags": []
}