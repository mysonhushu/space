{
  "id": 63891,
  "star": 1,
  "name": "满江红（和李自玉蒲节见寄韵）",
  "dynasty": "宋代",
  "content": "如此风涛，又断送、一番蒲节。何处寄、黍筒彩线，龙馋蛟啮。已矣骚魂招不返，兰枯蕙老余香歇。俯仰间、万事总成陈，新愁结。 <br> 梅子雨，荷花月。消几度，头如雪。叹英雄虚老，凄其一吷。回首百年歌舞地，胥涛点点孤臣血。问长江、此恨几时平，茫无说。",
  "poet": {
    "id": 0,
    "star": 0,
    "name": "赵必{王象}"
  },
  "tags": []
}