{
  "id": 45739,
  "star": 3,
  "name": "又记",
  "dynasty": "唐代",
  "content": "数载乐幽幽，欲逃寒暑逼。不求名与利，犹恐身心役。 <br> 苦志慕黄庭，殷勤求道迹。阴功暗心修，善行长日积。 <br> 世路果逢师，时人皆不识。我师机行密，怀量性孤僻。 <br> 解把五行移，能将四象易。传余造化门，始悟希夷则。 <br> 服取两般真，从头路端的。烹煎日月壶，不离乾坤侧。 <br> 至道眼前观，得之元咫尺。真空空不空，真色色非色。 <br> 推倒玉葫芦，迸出黄金液。紧把赤龙头，猛将骊珠吸。 <br> 吞归脏腑中，夺得神仙力。妙号一黍珠，延年千万亿。 <br> 同途听我吟，与道相亲益。未晓真黄芽，徒劳游紫陌。 <br> 把住赤乌魂，突出银蟾魄。未省此中玄，常流容易测。 <br> 三天应有路，九地终无厄。守道且藏愚，忘机要混迹。 <br> 群生莫相轻，已是蓬莱客。",
  "poet": {
    "id": 375,
    "star": 0,
    "name": "吕岩",
    "image": "http://img.gushiwen.org/authorImg/lvyan.jpg",
    "desc": "吕岩，也叫做吕洞宾。唐末、五代著名道士。名□(一作□)，号纯阳子，自称回道人。世称吕祖或纯阳祖师，为民间神话故事八仙之一。较早的宋代记载，称他为“关中逸人”或“关右人”，元代以后比较一致的说法，则为河中府蒲坂县永乐镇（今属山西芮城）人，或称世传为东平（治在今山东东平）人。"
  },
  "tags": []
}