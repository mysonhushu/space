{
  "id": 68554,
  "star": 2,
  "name": "金盏子",
  "dynasty": "宋代",
  "content": "雨叶吟蝉，露草流萤，岁华将晚。对静夜无眠，稀星散、时度绛河清浅。其处画角凄凉，引轻寒催燕。西楼外，斜月未沈，风急雁行吹断。 <br> 此际怎消遣。要相见、除非待梦见。盈盈洞房泪眼，看人似、冷落过秋纨扇。痛惜小院桐阴，空啼鸦零乱。厌厌地，终日为伊，香愁粉怨。",
  "poet": {
    "id": 440,
    "star": 0,
    "name": "詹玉",
    "desc": "詹玉（生卒年不详）字可大，号天游，古郢（今湖北）人。至元间历除翰林应奉、集贤学士，为桑哥党羽。桑歌败，为崔劾罢（见《元史。崔传》）。著有《天游词》一卷。主要作品有《齐天乐·送童瓮天兵后归杭》《汉宫春》《桂枝香》《多丽》《三姝媚》《渡江云》等。"
  },
  "tags": []
}