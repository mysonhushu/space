{
  "id": 16715,
  "star": 1,
  "name": "甫构西亭偶题因呈监军及幕中诸公",
  "dynasty": "唐代",
  "content": "瀛海无因泛，昆丘岂易寻。数峰聊在目，一境暂清心。 <br> 悦彼松柏性，爱兹桃李阴。列芳凭有土，丛干聚成林。 <br> 信矣子牟恋，归欤尼父吟。暗香兰露滴，空翠蕙楼深。 <br> 负鼎位尝忝，荷戈年屡侵。百城烦鞅掌，九仞喜岖嶔。 <br> 巴汉溯沿楫，岷峨千万岑。恩偏不敢去，范蠡畏熔金。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}