{
  "id": 68768,
  "star": 1,
  "name": "锁窗寒（帘下）",
  "dynasty": "宋代",
  "content": "绣额云横，银钩月小，绿杨庭院。疏明满幅，永画未忺高卷。爱空纹、巧匀曲波，弄晴日色花阴转。任筛金影碎，轻敲檐玉，碍双飞燕。 <br> 凝见。窗留篆影，六曲雕阑，翠深绛浅。香风暗度，不隔娇松莺啭。似无情、重雾下垂，嫩桃想像添笑脸。望瑶阶、窣地双鸳，注盼金莲远。",
  "poet": {
    "id": 0,
    "star": 0,
    "name": "曾隶"
  },
  "tags": []
}