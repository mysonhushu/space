{
  "id": 4973,
  "star": 1,
  "name": "奉和幸大荐福寺（寺即中宗旧宅）",
  "dynasty": "唐代",
  "content": "旧邸三乘辟，佳辰万骑留。兰图奉叶偈，芝盖拂花楼。 <br> 国会人王法，宫还天帝游。紫云成宝界，白水作禅流。 <br> 雁塔昌基远，鹦林睿藻抽。欣承大风曲，窃预小童讴。",
  "poet": {
    "id": 402,
    "star": 0,
    "name": "郑愔",
    "desc": "郑愔（？- 710)唐诗人。字文靖，河北沧县（属沧州）人。卒于唐睿宗景云元年。"
  },
  "tags": []
}