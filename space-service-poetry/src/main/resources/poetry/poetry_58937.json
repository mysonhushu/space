{
  "id": 58937,
  "star": 1,
  "name": "洞仙歌（丁未寿朱元晦）",
  "dynasty": "宋代",
  "content": "秋容一洗，不受凡尘涴。许大乾坤这回大。向上头，些子是周鹗搏空，篱底下，只有黄花几朵。 <br> 骑鲸汗漫，那得人同坐。赤手丹心扑不破。问唐虞、禹汤文武，多少功名，犹自是、一点浮云铲过。且烧却、一瓣海南沈，任拈取、千年陆沈奇货。",
  "poet": {
    "id": 244,
    "star": 0,
    "name": "陈亮",
    "image": "http://img.gushiwen.org/authorImg/chenliang.jpg",
    "desc": "陈亮（1143—1194）原名汝能，后改名陈亮，字同甫，号龙川，婺州永康（今属浙江）人。婺州以解头荐，因上《中兴五论》，奏入不报。孝宗淳熙五年，诣阙上书论国事。后曾两次被诬入狱。绍熙四年光宗策进士第一，状元。授签书建康府判官公事，未行而卒，谥号文毅。所作政论气势纵横，词作豪放，有《龙川文集》《龙川词》，宋史有传。"
  },
  "tags": []
}