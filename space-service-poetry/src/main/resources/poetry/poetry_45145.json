{
  "id": 45145,
  "star": 1,
  "name": "怀潇湘即事寄友人",
  "dynasty": "唐代",
  "content": "浸野淫空澹荡和，十年邻住听渔歌。城临远棹浮烟泊， <br> 寺近闲人泛月过。岸引绿芜春雨细，汀连斑竹晚风多。 <br> 可怜千古怀沙处，还有鱼龙弄白波。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}