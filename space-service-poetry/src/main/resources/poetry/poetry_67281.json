{
  "id": 67281,
  "star": 1,
  "name": "舜韶新",
  "dynasty": "宋代",
  "content": "香满西风，催岁晚东篱，黄花争吐。嫩英细蕊，金艳繁、妆点高秋偏富。寒地花媒少，算自结、多情烟雨。每年年妆面，谢他拒霜相顾。 <br> 宝马王孙，休笑孤芳，陶令因谁，便思归去。负春何事，此恨惟、才子登高能赋。千古风流在，占定泛、重阳芳醑。堪吟看醉赏，何须杏园深处。",
  "poet": {
    "id": 0,
    "star": 0,
    "name": "郭子正"
  },
  "tags": []
}