{
  "id": 61831,
  "star": 1,
  "name": "贺新郎（再和）",
  "dynasty": "宋代",
  "content": "才过黄花雨。问长堤、依依万柳，未春何絮。一目河山银幻出，惊诧夜光流注。巍观矗、玉为云柱。风卷寒芦迷过雁，渺沧波、莫认沙鸥羽。千万蝶，空中舞。 <br> 霸桥寂寞前溪暮。耸诗肩、霜裘拥貉，月亳挥兔。记得梅奴曾索笑，解珮如逢交甫。今孤垒、寒烟深处。休说鹅池平蔡事，庆新年、一稔欢相语。持大白，勿虚度。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}