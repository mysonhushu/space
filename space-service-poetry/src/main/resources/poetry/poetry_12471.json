{
  "id": 12471,
  "star": 2,
  "name": "代书寄上李广州",
  "dynasty": "唐代",
  "content": "皖水望番禺，迢迢青天末。鸿雁飞不到，音尘何由达。 <br> 独有舆人歌，隔云声喧聒。皆称府君仁，百越赖全活。 <br> 推诚鱼鳖信，持正魑魅怛。疲民保中和，性足无夭阏。 <br> 天子咨四岳，伫公济方割。几时复旋归，入践青琐闼。 <br> 贱子托明德，缭若松上葛。别离鄙吝生，结念思所豁。 <br> 门栏关山阻，岐路天地阔。唯凭万里书，持用慰饥渴。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}