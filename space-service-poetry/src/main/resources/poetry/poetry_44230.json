{
  "id": 44230,
  "star": 1,
  "name": "送吏部刘相公除东川",
  "dynasty": "唐代",
  "content": "帝念梓州民，年年战伐频。山川无草木，烽火没烟尘。 <br> 政乱皆因乱，安人必藉仁。皇天开白日，殷鼎辍诚臣。 <br> 一日离君侧，千官送渭滨。酒倾红琥珀，马控白骐驎。 <br> 渥泽番番降，壶浆处处陈。旌幢山色湿，邛僰鸟啼新。 <br> 帟幕还名俭，良医始姓秦。军雄城似岳，地变物含春。 <br> 白必侵双鬓，清应诫四邻。吾皇重命相，更合是何人。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}