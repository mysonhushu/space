{
  "id": 54697,
  "star": 1,
  "name": "木兰花慢（长乐台晚望偶成）",
  "dynasty": "宋代",
  "content": "正枝头荔子，晚红皱、袅熏风。对碧瓦迷云，青山似浪，返照浮空。高台称吟眺处，□繁华、清胜两无穷。帘卷榕阴暮合，万家香霭溟濛。 <br> 年光冉冉逐飞鸿。叹雨迹云踪。渐暑退兰房，凉生象簟，知与谁同。临鸾晚妆初罢，怨清宵、好梦不相逢。看即天涯秋也，恨随一叶梧桐。",
  "poet": {
    "id": 69,
    "star": 0,
    "name": "曾觌",
    "desc": "曾觌（音di迪）（1109-1180） 字纯甫，汴京（今河南开封）人。绍兴中，为建王内知客。孝宗受禅，以潜邸旧人，授权知阁门事。淳熙初，除开府仪同三司，加少保、醴泉观使。趋奉宫廷，词多应制之作。其词语言婉丽，风格柔媚。代表作为《阮郎归》、《水调歌头》《西江月》《定风波》（长相思》、《采桑子》、《眼儿媚》、《忆秦娥》等，其中以《阮郎归》一词为最著名。"
  },
  "tags": []
}