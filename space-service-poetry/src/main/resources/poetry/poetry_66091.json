{
  "id": 66091,
  "star": 1,
  "name": "满江红（丹青阁）",
  "dynasty": "宋代",
  "content": "一舸归来，何太晚、鬓丝如织。谩欢息、凄凉往事，尽成陈迹。山迫暮烟浮紫翠，溪摇寒浪翻金碧。看长虹、渴饮下青冥，危栏湿。谁可住，烟萝侧。俗士驾，当回勒。伴岩扃，须是碧云仙客。风月已供无尽藏，溪山更衍清凉国。恨谪仙、苏二不曾来，无人说。",
  "poet": {
    "id": 735,
    "star": 0,
    "name": "游次公",
    "desc": "游次公，字子明，号西池，又号寒岩，建安（今福建建瓯）人，著名理学家游酢侄孙，礼部侍郎游操之子。乾道末，为范成大幕僚，多有唱和，又曾为安仁令。淳熙十四年（1187）以奉议郎通判汀州。著有《倡酬诗卷》，存词五首。"
  },
  "tags": []
}