{
  "id": 68772,
  "star": 1,
  "name": "满江红（风前断笛）",
  "dynasty": "宋代",
  "content": "醉倚江楼，长空外、行云遥驻。甚凄凉孤吹，含商引羽。薄夜冷侵沙浦雁，老龙吟彻寒潭雨。蓦凉飚、一阵卷潮来，惊飞去。 <br> 重欲听，知何处。谁为我，胡床据。谩寻寻觅觅，凝情如许。旧日山阳空有恨，杏花明月今谁赋。恐凭阑、人有爱梅心，空愁伫。",
  "poet": {
    "id": 0,
    "star": 0,
    "name": "戴山隐"
  },
  "tags": []
}