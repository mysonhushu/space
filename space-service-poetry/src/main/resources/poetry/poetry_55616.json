{
  "id": 55616,
  "star": 2,
  "name": "水调歌头（次韵别张梦卿）",
  "dynasty": "宋代",
  "content": "一叶堕金井，秋色满蟾宫。婵娟影里，玉箫吹断碧芙蓉。缭绕宫墙千雉，森耸觚棱双阙，缥缈五云中。郁郁葱葱处，佳气夜如虹。 <br> 日华边，江海客，每从容。青钱万选，北门东观会留侬。堪叹抟沙一散，今夜扁舟何许，红蓼碧芦丛。无地寄愁绝，把酒酹西风。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}