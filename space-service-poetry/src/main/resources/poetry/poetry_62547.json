{
  "id": 62547,
  "star": 2,
  "name": "扬州慢（琼花次韵）",
  "dynasty": "宋代",
  "content": "玉倚风轻，粉凝冰薄，土花祠冷无人。听吹箫月底，传暮草金城。笑红紫、纷纷成雨，溯空如蝶，恐堕珠尘。叹而今、杜郎还见，应赋悲春。 <br> 佩环何许，纵无情、莺燕犹惊。怅朱槛香消，绿屏梦渺，肠断瑶琼。九曲迷楼依旧，沈沈夜、想觅行云。但荒烟幽翠，东风吹作秋声。",
  "poet": {
    "id": 2882,
    "star": 0,
    "name": "李莱老",
    "desc": "李莱老（约公元1260年前后在世），字周隐（词综作字逛翁。此从绝妙好词），号秋崖，里居及生卒年均不详，约宋理宗景定初前后在世。他大约是李彭老的兄弟。亦工词，与周密时相唱酬。咸淳六年（公元1270年）知严州。词与李彭老合为《龟溪二隐集》。"
  },
  "tags": []
}