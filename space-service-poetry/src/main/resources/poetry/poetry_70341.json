{
  "id": 70341,
  "star": 1,
  "name": "【仙吕】八声甘州_杯中酒冷，",
  "dynasty": "元代",
  "content": "杯中酒冷，鼎内香消，台上灯昏。夜间人静，书斋中半掩重门。愁靠芙蓉绣<br>枕边，闷拥鲛绡锦被。空思想意中人，年少芳温。<br>　　【醉中天】一点朱唇嫩，八字柳眉颦。宝髻高梳楚岫云，莲脸施朱粉。包弹<br>处全无半分，可人意风韵，见他时忽的销魂。<br>　　【赚尾】为他娇，因他俊，迤逗的俺行痴立盹。便得后冤家行频觑付，偷工<br>夫短命行温存。是费了些精神，一夜欢娱正了本。他于咱意亲，俺于他心顺，不<br>由人终日脚儿勤。<br>　　芳菲过眼，向玉砌雕阑，翠落红翻。都来一段，新愁旧恨相烦。帘垂永日人<br>乍别，门掩东风花又残。无语问春归，天上人间。<br>　　【六幺遍】恨归期晚，寻芳懒。倚遍阑干，盼煞雕鞍，佳音越悭，啼泪不干。<br>生睚厌厌相思恨，愁烦，闷来独把绣床攀。<br>　　【元和令】谩将龟卦揭，空把雁书盼。料他云雨兴阑珊，天涯何日还。重衾<br>犹怯五更寒，闷愁心上攒。<br>　　【后庭花】瘦来金缕宽，空将宝镜看；髻绾双鬟乱，眉颦八字弯。最心烦，<br>花开庭院，子规啼数番。<br>　　【尾】问长安，隔关山，别郎容易见郎难。清明过也，鹧鸪声里画楼闲。",
  "poet": {
    "id": 0,
    "star": 0,
    "name": "未知作者"
  },
  "tags": []
}