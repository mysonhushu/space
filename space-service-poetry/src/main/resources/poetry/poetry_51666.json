{
  "id": 51666,
  "star": 1,
  "name": "天仙子",
  "dynasty": "宋代",
  "content": "景物因人成胜概。满目更无尘可碍。等闲帘幕小栏干，衣未解。心先快。明月清风如有待。 <br> 谁信门前车马隘。别是人间闲世界。坐中无物不清凉，山一带。水一派。流水白云长自在。",
  "poet": {
    "id": 293,
    "star": 0,
    "name": "沈蔚",
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。"
  },
  "tags": []
}