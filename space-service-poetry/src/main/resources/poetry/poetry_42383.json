{
  "id": 42383,
  "star": 2,
  "name": "琵琶",
  "dynasty": "唐代",
  "content": "粉胸绣臆谁家女，香拨星星共春语。七盘岭上走鸾铃， <br> 十二峰头弄云雨。千悲万恨四五弦，弦中甲马声骈阗。 <br> 山僧扑破琉璃钵，壮士击折珊瑚鞭。珊瑚鞭折声交戛， <br> 玉盘倾泻真珠滑。海神驱趁夜涛回，江娥蹙踏春冰裂。 <br> 满坐红妆尽泪垂，望乡之客不胜悲。曲终调绝忽飞去， <br> 洞庭月落孤云归。",
  "poet": {
    "id": 0,
    "star": 0,
    "name": "无名氏"
  },
  "tags": []
}