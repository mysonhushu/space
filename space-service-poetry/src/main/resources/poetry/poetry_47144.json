{
  "id": 47144,
  "star": 1,
  "name": "河传",
  "dynasty": "唐代",
  "content": "何处，烟雨，隋堤春暮。柳色葱茏，画桡金缕， <br> 翠旗高飐香风，水光融¤ <br> 青娥殿脚春妆媚，轻云里，绰约司花妓。江都宫阙， <br> 清淮月映迷楼，古今愁。 <br> 春晚，风暖，锦城花满。狂杀游人，玉鞭金勒寻胜， <br> 驰骤轻尘，惜良辰¤ <br> 翠蛾争劝临邛酒，纤纤手，拂面垂丝柳。 <br> 归时烟里钟鼓，正是黄昏，暗销魂。 <br> 锦浦，春女，绣衣金缕。雾薄云轻，花深柳暗， <br> 时节正是清明，雨初晴¤ <br> 玉鞭魂断烟霞路，莺莺语，一望巫山雨。香尘隐映， <br> 遥望翠槛红楼，黛眉愁。",
  "poet": {
    "id": 622,
    "star": 0,
    "name": "韦庄",
    "image": "http://img.gushiwen.org/authorImg/weizhuang.jpg",
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。"
  },
  "tags": []
}