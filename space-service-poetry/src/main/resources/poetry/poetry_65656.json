{
  "id": 65656,
  "star": 1,
  "name": "满庭芳（西湖）",
  "dynasty": "宋代",
  "content": "岚影浮春，云容阁雨，澄泓碧展玻璃。高低楼观，窗户舞涟漪。别有轻盈水面，清呕起、舟叶如飞。沙堤上，垂鞭信马，柳重绿交枝。 <br> 渐残红倒影，金波潋滟，弦管催归。看飘香陈粉，满路扶携。不尽湖边风月，孤山下、猿鸟须知。东风里，年年此水，贮尽是和非。",
  "poet": {
    "id": 1604,
    "star": 0,
    "name": "陈偕",
    "desc": "陈偕是北宋时江苏高邮人，即著名诗人秦观（少游）的同乡。《全宋词》收有陈偕的词三首，其中《八声甘州》一首、《满庭芳》二首，主编唐圭璋先生在作者小传中说“陈偕，号月镜。《词综补遗》（清陶梁辑，道光刊本）卷五以为即见于《淮海集》之广陵人陈偕，偕仍高邮人。”"
  },
  "tags": []
}