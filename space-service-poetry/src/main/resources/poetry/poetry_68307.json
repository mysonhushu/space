{
  "id": 68307,
  "star": 2,
  "name": "雨淋铃",
  "dynasty": "宋代",
  "content": "窗影珑璁，画楼平晓，翳柳啼鸦。门巷渐有新烟，东风定、人扫桐花。峭寒斗减，看旅雁、争起蒹葭。溯断云，多少悲鸣，数行又下远行沙。 <br> 应是故园桃李谢。送清江、一曲阑干下。染翰为春羁，嗟双鬓、客舍成华。绣鞭绮陌，强携酒、来觅吴娃。听扇底、凄惋新声，醉里翻念家。",
  "poet": {
    "id": 0,
    "star": 0,
    "name": "杜龙沙"
  },
  "tags": []
}