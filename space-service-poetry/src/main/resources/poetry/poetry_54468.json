{
  "id": 54468,
  "star": 8,
  "name": "剑舞",
  "dynasty": "宋代",
  "content": "声之融曳，思舞态之飘飖。爰有仙童，能开宝匣。佩干将莫邪之利器，擅龙泉秋水之嘉名。鼓三尺之莹莹，云间闪电；横七星之凉凉，掌上生风。宜到芳筵，同翻雅戏。 <br> 二舞者自念：伏以五行擢秀，百链呈功。炭炽红炉，光喷星日；硎新雪刃，气贯虹霓。斗牛间紫雾浮游，波涛里苍龙缔合。久因佩服，粗习回翔。兹闻阆苑之群仙，来会瑶池之重客。辄持薄技，上侑清欢。未敢自专，伏候处分。 <br> 竹竿子问：既有清歌妙舞，何不献呈。 <br> 二舞者答：旧乐何在。 <br> 竹竿子再问：一部俨然。 <br> 二舞者答：再韵前来。 <br> 乐部唱剑器曲破，作舞一段了，二舞者同唱霜天晓角： <br> 荧荧巨阙。左右凝霜雪。且向玉阶掀舞，终当有、用时节。 <br> 唱彻。人尽说。宝此制无折。内使奸雄落胆，外须遣、豺狼灭。 <br> 乐部唱曲子，作舞剑器曲破一段。竹竿子念：伏以断蛇大泽，逐鹿中原。佩赤帝之真符，接苍姬之正统。皇威既振，天命有归。势虽盛于重瞳，德难胜于隆准。鸿门设会，亚父输谋。徒矜起舞之雄姿，厥有解纷之壮士。想当时之贾勇，激烈飞扬；宜后世之效颦，回旋宛转。双鸾奏技，四坐腾欢。乐部唱曲子，舞剑器曲破一段。竹竿子勾，念：伏以云鬟耸苍璧，雾縠罩香肌。袖翻紫电以连轩，手握青蛇而的皪。花影下、游龙自跃，锦裀上、跄凤来仪。轶态横生，瑰姿谲起。倾此入神之技，诚为骇目之观。巴女心惊，燕姬色沮。岂唯张长史草书大进，抑亦杜工部丽句新成。称妙一时，流芳万古。宜呈雅态，以洽浓欢。 <br> 乐部唱曲子，舞剑器曲破一段，竹竿子念：项伯有功扶帝业，大娘驰誉满文场。合兹二妙甚奇特，堪使佳宾酹一觞。霍如羿射九日落，矫如群帝骖龙翔。来如雷霆收震怒，罢如江海凝清光。歌舞既终，相将好去。 <br> 念了，二舞者出队。",
  "poet": {
    "id": 982,
    "star": 0,
    "name": "史浩",
    "image": "http://img.gushiwen.org/authorImg/shihao.jpg",
    "desc": "史浩（1106年—1194年），字直翁，号真隐。明州鄞县人，南宋政治家、词人。高宗绍兴十五年（1144年）进士，由温州教授除太学正，升为国子博士。他向宋高宗建议立太子，以此受知于朝廷，绍兴三十二年，宋孝宗即位，授参知政事。隆兴元年，拜尚书右仆射。淳熙十年，除太保致仕，封魏国公。宋光宗御极，进太师。绍熙五年，薨，年八十九，封会稽郡王。宋宁宗登基，赐谥文惠。嘉定十四年，以子史弥远贵，追封越王，改谥忠定，配享孝宗庙庭。为昭勋阁二十四功臣之一。"
  },
  "tags": []
}