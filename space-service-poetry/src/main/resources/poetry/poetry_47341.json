{
  "id": 47341,
  "star": 3,
  "name": "临江仙",
  "dynasty": "唐代",
  "content": "雨停荷芰逗浓香，岸边蝉噪垂杨。物华空有旧池塘。 <br> 不逢仙子，何处梦襄王¤ <br> 珍簟对欹鸳枕冷，此来尘暗凄凉。欲凭危槛恨偏长。 <br> 藕花珠缀，犹似汗凝妆。 <br> 十二高峰天外寒，竹梢轻拂仙坛。宝衣行雨在云端。 <br> 画帘深殿，香雾冷风残¤ <br> 欲问楚王何处去，翠屏犹掩金鸾。猿啼明月照空滩。 <br> 孤舟行客，惊梦亦艰难。",
  "poet": {
    "id": 284,
    "star": 0,
    "name": "阎选",
    "image": "http://img.gushiwen.org/authorImg/yanxuan.jpg",
    "desc": "阎选,生卒和字里不详，五代时期后蜀的布衣，工小词。与欧阳烔、鹿虔扆、毛文锡、韩琮被时人称为“五鬼”，世传有八首小词被唐人赵崇祚收入《花间集》。《花间集》称阎处士。其他不详。"
  },
  "tags": []
}