{
  "id": 67519,
  "star": 1,
  "name": "大酺",
  "dynasty": "宋代",
  "content": "渐雨回春，风清夏，垂柳凉生芳屋。馀花犹满地，引蜂游蝶戏，慢飞轻触。院宇深沈，帘栊寂静，苍玉时敲疏竹。雕梁新来燕，恣呢喃不住，似曾相熟。但双去并来，漫索幽恨，枕单衾独。 <br> 仙郎去又速。料今在、何许停双毂。任梦想、频登台榭，遍倚阑干，水云千里空流目。纤遇又鱼客，难尽写、别来心曲。媚容幸倾城国。今日何事，还又难分麰菽。寸心天上可烛。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}