{
  "id": 50384,
  "star": 3,
  "name": "过秦楼",
  "dynasty": "宋代",
  "content": "卖酒炉边，寻芳原上，乱花飞絮悠悠。已蝶稀莺散，便拟把长绳、系日无由。谩道草忘忧。也徒将、酒解闲愁。正江南春尽，行人千里，苹满汀洲。 <br> 有翠红径里，盈盈似簇，芳茵禊饮，时笑时讴。当暖风迟景，任相将永日，烂熳狂游。谁信盛狂中，有离情、忽到心头。向尊前拟问，双燕来时，曾过秦楼。",
  "poet": {
    "id": 617,
    "star": 0,
    "name": "李甲",
    "desc": "李甲，字景元，华亭（今上海松江）人。善画翎毛，兼工写竹。见《画继》卷三、《画史会要》卷二。《宋诗纪事补遗》中曾记述，李景元在元符（1098—1100）年间曾任武康县令；词存九首，见《乐府雅词》卷下。"
  },
  "tags": []
}