{
  "id": 60589,
  "star": 1,
  "name": "天仙子（寿陈倅八月十五）",
  "dynasty": "宋代",
  "content": "风月分将秋一半。昨夜月明今夜满。有人笙鹤御风来，玉绳转。银河淡。凉入天孙云锦段。 <br> 笑捻桂枝香婉娩。十字金书光照眼。看看细札促归来，漏声缓。珂声远。夜宿玉堂谁是伴。",
  "poet": {
    "id": 669,
    "star": 0,
    "name": "洪咨夔",
    "image": "http://img.gushiwen.org/authorImg/hongzikui.jpg",
    "desc": "洪咨夔，(1176～1236)，南宋诗人，汉族人。字舜俞，号平斋。於潜（今属浙江临安县）人。嘉泰二年(1202)进士。授如皋主簿，寻为饶州教授。作《大治赋》，受到楼钥赏识。著作有《春秋说》3卷、《西汉诏令揽钞》等。"
  },
  "tags": []
}