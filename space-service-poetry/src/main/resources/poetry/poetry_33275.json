{
  "id": 33275,
  "star": 1,
  "name": "太湖诗。晓次神景宫",
  "dynasty": "唐代",
  "content": "夜半幽梦中，扁舟似凫跃。晓来到何许，俄倚包山脚。 <br> 三百六十丈，攒空利如削。遐瞻但徙倚，欲上先矍铄。 <br> 浓露湿莎裳，浅泉渐草屩。行行未一里，节境转寂寞。 <br> 静径侵泬寥，仙扉傍岩崿。松声正凊绝，海日方照灼。 <br> 欻临幽虚天，万想皆摆落。坛灵有芝菌，殿圣无鸟雀。 <br> 琼帏自回旋，锦旌空粲错。鼎气为龙虎，香烟混丹雘. <br> 凝看出次云，默听语时鹤。绿书不可注，云笈应无钥。 <br> 晴来鸟思喜，崦里花光弱。天籁如击琴，泉声似摐铎。 <br> 清斋洞前院，敢负玄科约。空中悉羽章，地上皆灵药。 <br> 金醴可酣畅，玉豉堪咀嚼。存心服燕胎，叩齿读龙蹻. <br> 福地七十二，兹焉永堪托。在兽乏虎貙，于虫不毒蠚。 <br> 尝闻择骨录，仙志非可作。绿肠既朱髓，青肝复紫络。 <br> 伊余乏此相，天与形貌恶。每嗟原宪瘇，常苦齐侯疟。 <br> 终然合委顿，刚亦慕寥廓。三茅亦常住，竟与珪组薄。 <br> 欲问包山神，来赊少岩壑。",
  "poet": {
    "id": 604,
    "star": 0,
    "name": "皮日休",
    "image": "http://img.gushiwen.org/authorImg/pirixiu.jpg",
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。"
  },
  "tags": []
}