{
  "id": 5853,
  "star": 1,
  "name": "省试夏日可畏（一作张籍诗）",
  "dynasty": "唐代",
  "content": "赫赫温风扇，炎炎夏日徂。火威驰迥野，畏景烁遥途。 <br> 势矫翔阳翰，功分造化炉。禁城千品烛，黄道一轮孤。 <br> 落照频空簟，馀晖卷夕梧。如何倦游子，中路独踟蹰。",
  "poet": {
    "id": 90,
    "star": 0,
    "name": "丘为",
    "image": "http://img.gushiwen.org/authorImg/qiuwei.jpg",
    "desc": "丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。"
  },
  "tags": []
}