{
  "id": 60687,
  "star": 2,
  "name": "满江红",
  "dynasty": "宋代",
  "content": "嘉定甲申之秋，七月良夜，梦归家山，过鹤林之下。见老鹤翩跹，从西南来，方瞳而朱顶，玉立而长身，其色内白，其气孔神，殆类有道者、既寤，作而曰：“岂洁庵老仙诞日之祥耶？”遂书此梦，演成满江红一阕，为斯文寿。 <br> 梦绕家山，曾访问、鹤林遗迹。见老鹤、翩跹飞下，方瞳如漆。蕙帐香消形色静，玉笙吹彻丰神逸。梦醒来、忽记鹤归时，翁生日。 <br> 南陌杖，东山屐。红楼酒，青霄笛。料中梁何似，涪江今夕。君水见洛阳耆英会，花前雅放时闲适。独北都、留守未归来，七十一。",
  "poet": {
    "id": 147,
    "star": 0,
    "name": "吴泳",
    "desc": "吴泳（约公元1224年前后在世），字叔永，潼川人。生卒年均不详，约宋宁宗嘉定末前后在世。嘉定元年（公元1209年）第进士。累迁著作郎，兼直舍人院。应诏上书，颇切时要。累迁吏部侍郎兼直学士院，上疏言谨政体、正道揆、厉臣节、综军务四事。后进宝章阁学士，知温州，以言罢。泳著有鹤林集四十卷，《四库总目》行于世。"
  },
  "tags": []
}