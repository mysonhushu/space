{
  "id": 33145,
  "star": 1,
  "name": "赠郑殷处士",
  "dynasty": "唐代",
  "content": "善琴不得听，嘉玉不得名。知音既已死，良匠亦未生。 <br> 退居一河湄，山中物景清。鱼沉池水碧，鹤去松枝轻。 <br> 长材靡入用，大厦失巨楹。颜子不得禄，谁谓天道平。",
  "poet": {
    "id": 418,
    "star": 0,
    "name": "邵谒",
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。"
  },
  "tags": []
}