{
  "id": 52933,
  "star": 2,
  "name": "望海潮（八月十五日钱塘观潮）",
  "dynasty": "宋代",
  "content": "双峰遥促，回波奔注，茫茫溅雨飞沙。霜凉剑戈，风生阵马，如闻万鼓齐挝。儿戏笑夫差。谩水犀强弩，一战鱼虾。依旧群龙，怒卷银汉下天涯。 <br> 雷驱电炽雄夸。似云垂鹏背，雪喷鲸牙。须臾变灭，天容水色，琼田万顷无瑕。俗眼但惊嗟。试望中仿佛，三岛烟霞。旧隐依然，几时归去泛灵槎。",
  "poet": {
    "id": 632,
    "star": 0,
    "name": "赵鼎",
    "image": "http://img.gushiwen.org/authorImg/zhaoding.jpg",
    "desc": "赵鼎(1085-1147)， 南宋政治家、词人。字元镇，自号得全居士。南宋解州闻喜（今属山西）人。宋高宗时的宰相。有《忠正德文集》10卷，清道光刊本。《四印斋所刻词》有《得全居士词》一卷，存词45首。"
  },
  "tags": []
}