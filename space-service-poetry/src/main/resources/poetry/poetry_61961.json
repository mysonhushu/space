{
  "id": 61961,
  "star": 1,
  "name": "摸鱼儿",
  "dynasty": "宋代",
  "content": "卷珠帘、几番花信。轻寒犹自成阵。一年芳事如朝梦，容易绿深红褪。寒食近。惟自有、断肠垂柳禁春困。琐窗深静。悄叠损缕衣，凝尘暗掩，金斗熨清润。 <br> 章台恨。准拟芳期未稳。旧游细把重忖。鉴鸾钗凤平分久，留取年时心印。谁与问。待试写花笺，密寄教郎认。妒香怜粉。欲写却还羞，轻颦浅叹，字字揽方寸。",
  "poet": {
    "id": 0,
    "star": 0,
    "name": "赵崇"
  },
  "tags": []
}