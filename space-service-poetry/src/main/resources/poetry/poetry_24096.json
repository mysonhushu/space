{
  "id": 24096,
  "star": 1,
  "name": "秋夜闲居，即事寄庐山郑员外、蜀郡符处士",
  "dynasty": "唐代",
  "content": "忧思繁未整，良辰会无由。引领迟佳音，星纪屡以周。 <br> 蓬阆绝华耀，况乃处穷愁。坠叶寒拥砌，灯火夜悠悠。 <br> 开琴弄清弦，窥月俯澄流。冉冉鸿雁度，萧萧帷箔秋。 <br> 怅怀石门咏，缅慕碧鸡游。仿佛蒙颜色，崇兰隐芳洲。",
  "poet": {
    "id": 2068,
    "star": 0,
    "name": "杨衡",
    "desc": "[唐]（约公元七六六年前后在世）字仲师，吴兴人。生卒年均不详，约唐代宗大历初年前后在世。天宝间，避地至江西，与符载、李群、李渤（全唐诗作符载、崔群、宋济。此从唐才子传）等同隐庐山，结草堂于五老峰下，号“山中四友”。日以琴酒相娱。衡工吟咏，尝吟罢自赏其作，抵掌大笑，长谣曰：“一一鹤声飞上天”。盖自谓其声韵响彻如此。有人盗其文登第，衡因诣阙，亦登第，见其人，盛怒曰：“一一鹤声飞上天，在否？其人答曰：“此句知兄最惜，不敢偷”。衡乃笑曰：“若是，犹可恕也”。官至大理评事。衡著有诗集一卷，《唐才子传》传于世。"
  },
  "tags": []
}