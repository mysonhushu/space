{
  "id": 67025,
  "star": 1,
  "name": "满江红（寿章殿院）",
  "dynasty": "宋代",
  "content": "细数班行，阿谁是、调元手段。君不见、当涂往岁，饥民流散。天幸立庵来歇焉，留心济粜无遗算。未须臾、千里复安居，无愁欢。 <br> 公与相，天皆愿。天施报，如符券。看青州阴骘，富公公案。已筑新堤旌异数，便膺虚席非常眷。待明年、孤矢再垂门，蒙宣劝。",
  "poet": {
    "id": 0,
    "star": 0,
    "name": "曾寓轩"
  },
  "tags": []
}