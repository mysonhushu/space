{
  "id": 68237,
  "star": 1,
  "name": "风入松",
  "dynasty": "宋代",
  "content": "麹尘风雨乱春晴。花重寒轻。珠帘卷上还重下，怕东风、吹散歌声。棋倦杯频昼永，粉香花艳清明。 <br> 十分无处著闲情。来觅娉婷。蔷薇误罥寻春袖，倩柔荑、为补香痕。苦恨啼鹃惊梦，何时翦烛重盟。",
  "poet": {
    "id": 1494,
    "star": 0,
    "name": "赵闻礼",
    "desc": "赵闻礼（约公元1247年前后在世）字立之，一作正之，亦字粹夫，号钓月，临濮（今山东濮县）人。生卒年均不详，约宋理宗淳佑中前后在世，曾官胥口监征，以诗干谒程公许于蜀中。淳佑年间游于临安，与江湖词人丁默、林表民辈唱和。赵闻礼编有《阳春白雪》八卷，著有《钓月集》，词风倾向于清丽舒徐、缠绵委婉一途。周密《浩然斋雅谈》卷下谓其《钓月集》中“大半皆楼君亮、施仲山所作”，今佚。赵万里《校辑宋金元人词》辑有《钓月词》一卷。"
  },
  "tags": []
}