{
  "id": 1045,
  "star": 1,
  "name": "郊庙歌辞。汉宗庙乐舞辞。章庆舞",
  "dynasty": "唐代",
  "content": "罘罳晓唱鸡人，三牲八簋斯陈。雾集瑶阶琐闼， <br> 香生绮席华茵。珠佩貂珰熠爚，羽旄干戚纷纶。 <br> 酌鬯既终三献，凝旒何止千春。阿阁长栖彩凤， <br> 郊宫叠奏祥麟。赤伏英灵未泯，玄圭运祚重新。 <br> 玉斝牺樽潋滟，龙旂凤辖逡巡。 <br> 瞻望月游冠冕，犹疑苍野回轮。",
  "poet": {
    "id": 0,
    "star": 0,
    "name": "佚名"
  },
  "tags": []
}