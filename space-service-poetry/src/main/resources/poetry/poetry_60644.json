{
  "id": 60644,
  "star": 1,
  "name": "蕙兰芳",
  "dynasty": "宋代",
  "content": "庭院雨晴，倚斜照、睡余双鹜。正学染修蛾，官柳细匀黛绿。绣帘半卷，透笑语、琐窗华屋。带脆声咽韵，远近时闻丝竹。 <br> 乍著单衣，才拈圆扇，气候暄燠。趁骄马香车，同按绣坊画曲。人生如寄，浪勤耳目。归醉乡，犹胜旅情愁独。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}