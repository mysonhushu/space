{
  "id": 51699,
  "star": 1,
  "name": "临江仙",
  "dynasty": "宋代",
  "content": "千古乌程新酿美，玉觞风过粼粼。歌声未辨起梁尘。九天持斧客，来作绣衣人。 <br> 夙有辞华惊乙览，传闻献颂东巡。未应握节久宾宾。一封驰诏旨，却醉上林春。",
  "poet": {
    "id": 436,
    "star": 0,
    "name": "葛胜仲",
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。"
  },
  "tags": []
}