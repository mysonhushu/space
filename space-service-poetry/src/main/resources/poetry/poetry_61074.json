{
  "id": 61074,
  "star": 1,
  "name": "转调二郎神（四和）",
  "dynasty": "宋代",
  "content": "近来塞上，喜蜡弹、羽书清省。更万灶分屯，百年和籴，惭愧而今半省。蒙鞑残兵骑猪遁，永绝生＿侵省。做个太平民，戴花身健，催租符省。 <br> 何幸。行人来密，佥军抽省。但进有都俞，退无科琐，不用依时出省。子厚南宫，仲舒四掖，又报岑参东省。趁此际、纳禄悬车，亦为大司农省。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}