{
  "id": 68941,
  "star": 1,
  "name": "沁园春（无为灯夕上陆史君）",
  "dynasty": "宋代",
  "content": "一棹横江，问讯盟鸥，太守谓谁。道皇华使者，光风洒落。元宵三五，乐与民俱。宝榼金鞯，玉梅钗燕，斗鸭阑干花影嬉。人迎笑，似玉京春浅，长是灯时。 <br> 风流不减人知。算岳牧词人谁似之。把南楼风月，渚宫丘壑，竹西歌舞，行乐濡须。万斛金莲，满城开遍，朵朵留迎学士归。明年宴，看柑传天上，月在云西。",
  "poet": {
    "id": 0,
    "star": 0,
    "name": "杨元亨"
  },
  "tags": []
}