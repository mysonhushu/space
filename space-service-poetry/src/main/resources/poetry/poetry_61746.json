{
  "id": 61746,
  "star": 1,
  "name": "水龙吟（甲申潼川玩月）",
  "dynasty": "宋代",
  "content": "西风吹上牛头，天涯慰此人情耳。斜阳任晚，青山全似，故人知己。迤逦归来，须臾懒去，桂华犹未。待冰轮推上，梧桐树了，更儿是、点儿几。 <br> 满眼碧天如洗。便分明、水晶宫里。区区玩事，一觞一咏，一灯而已。欲侍无眠，争如且恁，有无穷意。怕嫦娥，隔窗偷看，须下却、帐儿睡。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}