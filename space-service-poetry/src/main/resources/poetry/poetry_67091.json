{
  "id": 67091,
  "star": 1,
  "name": "水调歌头",
  "dynasty": "宋代",
  "content": "澹氏人安在，缥缈九霄间。我来唯有石屋，周览百寻宽。一曲中分夷险，两牖空光平布，满洞贮清寒。高歌自堪仰，何必论金丹。 <br> 周贤士，知此意，薄秦官。一床一枕，依然犹伴白云间。门外俗尘如海，门里道心如水，谈笑足回澜。此事无今古，不信叩嵛山。|<伊维吴千能守潇湘八阅月，乃得游澹岩，真天下奇观也。赋水调刻诸石。弟千兕、子奕侍。客蒋泾、曹昌佑偕行。绍定庚寅清明日> | </伊维吴千能守潇湘八阅月，乃得游澹岩，真天下奇观也。赋水调刻诸石。弟千兕、子奕侍。客蒋泾、曹昌佑偕行。绍定庚寅清明日>",
  "poet": {
    "id": 0,
    "star": 0,
    "name": "吴千能"
  },
  "tags": []
}