{
  "id": 66228,
  "star": 1,
  "name": "满江红（约台）",
  "dynasty": "宋代",
  "content": "跳出红尘，都不愿、是非荣辱。垂钓处、月明风细，水清山绿。七里滩头帆落尽，长山泷口潮回速。问有谁、特为上钩来，刘文叔。 <br> 貂蝉贵，无人续。金带重，难拘束。这白麻黄纸，岂曾经目。昨夜客星侵帝座，且容伸脚加君腹。问高风、今古有谁同，先生独。",
  "poet": {
    "id": 2728,
    "star": 0,
    "name": "方有开",
    "desc": "方有开，字躬明，擢（宋孝宗）隆兴元年（1163）进士第，年己近四十，授左迪功郎、（江西）建昌军南丰（县）尉。丁外艰，调建宁府政和（县）簿，改特监潭州南岳庙，襄阳府学教授。还至吴中，与诸寓公游而乐之，将卜居焉。遇疾，遂不起，享年六十有三。明年（绍熙元年，1190），王蔺亦以台评去国，公论始伸。又明年，诏复元官，朝野莫不悲公之不及见也。据此状，方有开生于1127年，卒于1189年。据《淳安县志》。"
  },
  "tags": []
}