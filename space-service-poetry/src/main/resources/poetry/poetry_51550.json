{
  "id": 51550,
  "star": 1,
  "name": "西江月（次韵孙使君赏花见寄，时仆武康待次）",
  "dynasty": "宋代",
  "content": "花下春藏五马，松间风落双凫。兵厨玉帐卷酃湖。人醉碧云欲暮。 <br> 归去聊登文石，翱翔便是天衢。雅歌谁解继投壶。桃李无言满路。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}