{
  "id": 60592,
  "star": 1,
  "name": "风流子",
  "dynasty": "宋代",
  "content": "春色遍横塘。年华巧、过雨湿残阳。正一带翠摇，嫩莎平野，万枝红滴，繁杏低墙。恼人是，燕飞盘软舞，莺语咽轻簧。还忆旧游，禁烟寒食，共追清赏，曲水流觞。 <br> 回思欢娱处，人空老，花影尚占西厢。堪惜翠眉环坐，云鬓分行。看恋柳烟光，遮丝藏絮，妒花风雨，飘粉吹香。都为酒驱歌使，应也无妨。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}