{
  "id": 59648,
  "star": 2,
  "name": "满庭芳（王寺簿生朝）",
  "dynasty": "宋代",
  "content": "点点淮山，迢迢江水，分明别是风光。地灵人杰，星斗烂文章。初度充闾佳气，当年瑞、应弄珪璋。薰弦奏，凉宵宝月，玉井藕花香。 <br> 清真，如逸少，兰亭修竹，曲水流觞。想醉乡日永，地久天长。小驻屏星怀玉，飞凫舄、元在鹓行。功名事，云龙风虎，行矣佩金章。",
  "poet": {
    "id": 1533,
    "star": 0,
    "name": "韩淲",
    "desc": "韩淲（biāo）（1159—1224）南宋诗人。字仲止，一作子仲，号涧泉，韩元吉之子。祖籍开封，南渡后隶籍信州上饶（今属江西）。从仕后不久即归，有诗名，著有《涧泉集》。淲清廉狷介，与同时知名诗人多有交游，并与赵蕃（章泉）并称“二泉”。著作历代书目未见著录。史弥远当国，罗致之，不为少屈。人品学问，俱有根柢，雅志绝俗，清苦自持，年甫五十即休官不仕。嘉定十七年，以时事惊心，作甲申秋三诗，得疾而卒，年六十六。"
  },
  "tags": []
}