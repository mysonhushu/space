{
  "id": 59628,
  "star": 1,
  "name": "水调歌头（次宋＿·韵）",
  "dynasty": "宋代",
  "content": "嘉节已吹帽，谁复见南山。南山佳处，台上云绕一溪环。犹记使君同醉，化鹤千年何在，今古自应慳。胜事漫陈迹，风物只高寒。 <br> 都莫问，归酒畔，集毫端。等闲吟笑而已，赖有孔融尊。伟矣广平心致，赢得相遭淡泊，感旧唱酬间。且看小斋菊，抵掌共凭阑。",
  "poet": {
    "id": 1533,
    "star": 0,
    "name": "韩淲",
    "desc": "韩淲（biāo）（1159—1224）南宋诗人。字仲止，一作子仲，号涧泉，韩元吉之子。祖籍开封，南渡后隶籍信州上饶（今属江西）。从仕后不久即归，有诗名，著有《涧泉集》。淲清廉狷介，与同时知名诗人多有交游，并与赵蕃（章泉）并称“二泉”。著作历代书目未见著录。史弥远当国，罗致之，不为少屈。人品学问，俱有根柢，雅志绝俗，清苦自持，年甫五十即休官不仕。嘉定十七年，以时事惊心，作甲申秋三诗，得疾而卒，年六十六。"
  },
  "tags": []
}