{
  "id": 50645,
  "star": 1,
  "name": "楼下柳（天香）",
  "dynasty": "宋代",
  "content": "满马京□，装怀春思，翩然笑度江南。白鹭芳洲，青蟾雕舰，胜游三月初三。舞裙溅水，浴兰佩、绿梁纤纤。归路要同步障，迎风会卷珠帘。 <br> 离觞未容半酣。恨乌樯、已张轻帆。秋鬓重来淮上，几换新蟾。楼下会看细柳，正摇落清霜拂画檐。树犹如此，人何以堪。",
  "poet": {
    "id": 399,
    "star": 0,
    "name": "贺铸",
    "image": "http://img.gushiwen.org/authorImg/hezhu.jpg",
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。"
  },
  "tags": []
}