{
  "id": 41944,
  "star": 1,
  "name": "赠窦蔡二记室入蜀",
  "dynasty": "唐代",
  "content": "昆山积良宝，大厦构众材。马卿委官去，邹子背淮来。 <br> 风流信多美，朝夕豫平台。逸翮独不群，清才复遒上。 <br> 六辅昔推名，二江今振响。英华虽外发，磨琢终内朗。 <br> 四海奋羽仪，清风久播驰。沈郁林难厕，青山翻易阻。 <br> 回首望烟霞，谁知慕俦侣。飘然不系舟，为情自可求。 <br> 若奉西园夜，浩想北园愁。无因逐萍藻，从尔泛清流。",
  "poet": {
    "id": 2339,
    "star": 0,
    "name": "陈政",
    "desc": "陈政（616-677年）字一民，号素轩，唐朝前期，河东人。父陈犊，字克耕，祖籍山西河东，隋朝将领陈果仁之子，驻守河南光州，隋朝末年说服陈果仁以五万精兵降唐，唐高祖李渊平定天下，功拜玉钤卫翊府中郎将，封开国元勋济美嘉庆侯，原配卒，陈政为陈犊与魏敬之子，排行第三。陈政 唐朝前期河东人（今山西）。开辟漳州的将领之一，青年时随其父陈犊攻克临汾等郡，唐太宗任其为左郎将。"
  },
  "tags": []
}