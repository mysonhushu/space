{
  "id": 3714,
  "star": 1,
  "name": "奉和幸韦嗣立山庄侍宴应制",
  "dynasty": "唐代",
  "content": "东山有谢安，枉道降鸣銮。缇骑分初日，霓旌度晓寒。 <br> 云跸岩间下，虹桥涧底盘。幽栖俄以届，圣瞩宛馀欢。 <br> 崖悬飞溜直，岸转绿潭宽。桂华尧酒泛，松响舜琴弹。 <br> 明主恩斯极，贤臣节更殚。不才叨侍从，咏德以濡翰。",
  "poet": {
    "id": 2259,
    "star": 0,
    "name": "刘宪",
    "desc": "刘宪（655年―711年），字元度，宋州宁陵人，是汉景帝子中山靖王刘胜的后代。曾祖刘会，官至隋高阳郡功曹、益州绵竹令；祖刘举，唐左宗卫率府录事参军、潞州乡县令；父刘思立，考功员外郎。刘宪十五岁举进士，授阜城尉，历任武德、白水、伊阙三县尉，累进左台监察御史、殿中侍御史、侍御史、尚书工部员外郎。景龙初（公元707年），为太子詹事，兼崇文馆学士。唐睿宗景云二年正月十一日卒，年五十七。赠兖州刺史。宪著有文集三十卷，《新唐书艺文志》传于世。"
  },
  "tags": []
}