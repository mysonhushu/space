{
  "id": 14056,
  "star": 2,
  "name": "于阗钟歌送灵彻上人归越（钟在越灵嘉寺，从天竺飞来）",
  "dynasty": "唐代",
  "content": "海中有国倾神功，烹金化成九乳钟。精气激射声冲瀜， <br> 护持海底诸鱼龙。声有感，神无方，连天云水无津梁。 <br> 不知飞在灵嘉寺，一国之人皆若狂。东南之美天下传， <br> 环文万象无雕镌。有灵飞动不敢悬，锁在危楼五百年。 <br> 有时清秋日正中，繁霜满地天无风。一声洞彻八音尽， <br> 万籁悄然星汉空。徒言凡质千钧重，一夫之力能振动。 <br> 大鸣小鸣须在君，不击不考终不闻。高僧访古稽山曲， <br> 终日当之言不足。手提文锋百炼成，恐刜此钟无一声。",
  "poet": {
    "id": 2025,
    "star": 0,
    "name": "窦庠",
    "desc": "唐朝人，曾任登州刺史。窦叔向之子，家中还有四位兄弟：窦常、窦牟、窦群、窦巩，窦氏一老五小俱以诗驰声当代，且与同时名仕常衮、包佶、元稹、白居易、韩愈、韩皋、房孺复、韦夏卿、武元衡、裴度、令狐楚等过从友善，多有酬唱，著有《窦氏联珠集》。《全唐诗》收有其诗作二十一首。"
  },
  "tags": []
}