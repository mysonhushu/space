{
  "id": 33600,
  "star": 1,
  "name": "奉和袭美太湖诗二十首。崦里",
  "dynasty": "唐代",
  "content": "山横路若绝，转楫逢平川。川中水木幽，高下兼良田。 <br> 沟塍堕微溜，桑柘含疏烟。处处倚蚕箔，家家下鱼筌。 <br> 騃犊卧新fO，野禽争折莲。试招搔首翁，共语残阳边。 <br> 今来九州内，未得皆恬然。贼阵始吉语，狂波又凶年。 <br> 吾翁欲何道，守此常安眠。笑我掉头去，芦中闻刺船。 <br> 余知隐地术，可以齐真仙。终当从之游，庶复全于天。",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}