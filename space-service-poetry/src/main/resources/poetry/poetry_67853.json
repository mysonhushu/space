{
  "id": 67853,
  "star": 6,
  "name": "望海潮",
  "dynasty": "宋代",
  "content": "山连嵩岱，疆分齐鲁，济南自古多奇月。魄堕英昨星，芒剪瑞□，来参汉主龙飞。仙露浥繁枝。振家声赫奕，金印传龟。一种春风，后园桃李自成蹊。 <br> 淮壖暂弭旌旗。庆歌浮绿野，人静圜扉。梅破粉痕，柳回星眼，相将紫诏催归。玉勒晓骢嘶。望天墀咫尺，香惹朝衣。最好朱颜绿发，劝宴凤凰池。",
  "poet": {
    "id": 0,
    "star": 0,
    "name": "沈伯文"
  },
  "tags": []
}