{
  "id": 51497,
  "star": 3,
  "name": "玉楼春（定空寺赏梅）",
  "dynasty": "宋代",
  "content": "蕊珠宫里三千女。滴粉为春尘不住。月华冷处欲迎人，七里香风生满路。 <br> 一枝谁寄长安去。想得韶光能几许。醉翁满眼玉玲珑，直到烟空云尽处。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}