{
  "id": 42232,
  "star": 1,
  "name": "春水绿波",
  "dynasty": "唐代",
  "content": "芳时淑气和，春水澹烟波。滉漾滋兰杜，沦涟长芰荷。 <br> 晚光扶翠潋，潭影写青莎。归雁追飞尽，纤鳞游泳多。 <br> 朝宗终到海，润下每盈科。愿假中流便，从兹发棹歌。",
  "poet": {
    "id": 1561,
    "star": 0,
    "name": "朱休",
    "desc": "剑南（今四川成都一带）人。宪宗至文宗时在世。以能赋有名于太学。归剑南时，贾岛作诗相送。事迹据《长江集》卷八《送朱休归剑南》考知。《全唐诗》存诗1首。"
  },
  "tags": []
}