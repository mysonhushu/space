{
  "id": 55518,
  "star": 1,
  "name": "水调歌头（九日）",
  "dynasty": "宋代",
  "content": "壮日遇重九，跃马□欢游。如今何事多感，双鬓不禁秋。目断五陵台路，无复临高千骑，鼓吹簇轻裘。霜露下南国，淮汉绕神州。 <br> 钓松鲈，斟郢酒，听吴讴。壮心铄尽，今夕重见紫茱羞。月落笳鸣沙碛，烽静人耕榆塞，此志恐悠悠。拟欲堕清泪，生怕菊花愁。",
  "poet": {
    "id": 1777,
    "star": 0,
    "name": "王千秋",
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。"
  },
  "tags": []
}