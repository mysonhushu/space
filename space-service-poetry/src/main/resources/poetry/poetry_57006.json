{
  "id": 57006,
  "star": 2,
  "name": "花心动（客中见梅寄暖香书院）",
  "dynasty": "宋代",
  "content": "风软寒轻，暗香飘、扑面无限清楚。乍淡乍浓，应想前村，定是早梅初吐。马儿行过坡儿下，危桥外、竹梢疏处。半斜露。花花蕊蕊，灿然满树。 <br> 一饷看花凝伫。因念我西园，玉英真素。最是系心，婉娩精神，伴得水云仙侣。断肠没奈人千里，无计向、钗头频觑。泪如雨。那堪又还日暮。",
  "poet": {
    "id": 20,
    "star": 0,
    "name": "赵长卿",
    "desc": "赵长卿号仙源居士。江西南丰人。宋代著名词人。 宋宗室，居南丰。生平事迹不详，曾赴漕试，约宋宁宗嘉定末前后在世。从作品中可知他少时孤洁，厌恶王族豪奢的生活，后辞帝京，纵游山水，居于江南，遁世隐居，过着清贫的生活。他同情百姓，友善乡邻，常作词呈乡人。晚年孤寂消沉。《四库提要》云：“长卿恬于仕进，觞咏自娱，随意成吟，多得淡远萧疏之致。”"
  },
  "tags": []
}