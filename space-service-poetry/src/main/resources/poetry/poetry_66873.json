{
  "id": 66873,
  "star": 2,
  "name": "水龙吟（除夕）",
  "dynasty": "宋代",
  "content": "小童教写桃符，道人还了常年例。神前灶下，祓除清净，献花酌水。祷告些儿，也都不是，求名求利。但吟诗写字，分数上面，略精进、尽足矣。 <br> 饮量添教不醉。好时节，逢场作戏。驱傩爆竹，软饧酥豆，通宵不睡。四海皆兄弟，阿鹊也、同添一岁。愿家家户户，和和顺顺，乐升平世。",
  "poet": {
    "id": 124,
    "star": 0,
    "name": "孙惟信",
    "desc": "孙惟信 （公元1179年～1243年)字季蕃，号花翁，开封（今属河南）人。生于宋孝宗淳熙六年，卒于理宗淳祐三年，年六十五岁。以祖荫调监，不乐弃去。始婚于婺，后去婺出游。留苏、杭最久。一榻外无长物，躬婪而食。名重江、浙间，公卿闻其至，皆倒屣而迎长。长身缦袍，气度疏旷，见者疑为侠客异人。每倚声度曲，散发横笛；或奋袖起舞，悲歌慷慨。终老江湖间。淳祐三年客死钱塘，年六十五。有《 花翁词 》一卷，已佚。赵万里《校辑宋金元人词》有辑本。"
  },
  "tags": []
}