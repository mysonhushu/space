{
  "id": 59485,
  "star": 1,
  "name": "鹧鸪天（癸亥十一月十四日为内子寿）",
  "dynasty": "宋代",
  "content": "爱日迎长月向圆。当年飞堕蕊珠仙。相门赫奕人争羡，阃则柔嘉世所贤。 <br> 罗纸贵，彩衣鲜。鼎来盛事乐无边。妇姑夫妇孙和子，同住人间五百年。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}