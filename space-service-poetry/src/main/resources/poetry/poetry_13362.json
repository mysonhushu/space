{
  "id": 13362,
  "star": 2,
  "name": "上古之什补亡训传十三章。十月之郊一章",
  "dynasty": "唐代",
  "content": " <br> 十月之郊，群木肇生。阳潜地中，舒达句萌。曀其蔚兮， <br> 不可以游息。乃熂蒺藜，乃夷荆棘，乃繇彼曲直， <br> 匠氏度思。登斧以时，泽梁蓁蓁。无或夭枝，有巨根蒂。 <br> 生混茫际，呼吸群籁。万人挥斤，坎坎有厉。陆迁水济， <br> 百力殚弊。审方面势，姑博其制，作为公室。公室既成， <br> 御燥湿风日。栋之斯厚，榱之斯密。如翼于飞， <br> 如鳞栉比。缭以周墉。墄以崇阶。俯而望之， <br> 矗与云齐。eF砆碔砆，藻井旋题。丹素之燝兮， <br> 椒桂之馥兮。高阁高阁，珠缀结络。金铺烂若， <br> 不集于鸟雀。绘事告毕，宾筵秩秩，乃命旨酒琴瑟。 <br> 琴瑟在堂，莫不静谧。周环掩辟，仰不漏日。冬日严凝。 <br> 言纳其阳，和风载升。夏日郁蒸，言用于阴，凉风飒兴。 <br> 有匪君子，自贤不已，乃梦乘舟，乃梦乘车。梦人占之， <br> 更爽其居。炎炎则移，皎皎则亏。木实之繁兮， <br> 明年息枝。爰处若思，胡宁不尔思。",
  "poet": {
    "id": 49,
    "star": 0,
    "name": "顾况",
    "image": "http://img.gushiwen.org/authorImg/gukuang.jpg",
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。"
  },
  "tags": []
}