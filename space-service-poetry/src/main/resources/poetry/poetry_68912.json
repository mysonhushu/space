{
  "id": 68912,
  "star": 1,
  "name": "摸鱼儿（黄时中入郡幕）",
  "dynasty": "宋代",
  "content": "晓峰高、飞泉如瀑，潜虬鞭驾轩翥。为他一片韩山石，直到红云天尺五。想应道、公皆安在来何暮。金川小渚。那韶石参天，郡网宜录，为我分南顾。 <br> 锦衣画，满袖尚疑香雾。催人富贵如许。岭云见说今如砥，凤挟九成迎舞。烦道甫。问金镜铁胎，还记开元否。封词寄与。但日送河桥，吟消醉拍，载酒满江浒。",
  "poet": {
    "id": 0,
    "star": 0,
    "name": "静山"
  },
  "tags": []
}