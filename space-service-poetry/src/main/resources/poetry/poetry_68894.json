{
  "id": 68894,
  "star": 1,
  "name": "水调歌（寿黄邦彦·四月初八）",
  "dynasty": "宋代",
  "content": "湛湛玉清水，矗矗炼丹山。秀环侯泮，广文分得括苍仙。虞殿薰风初入。尧陛祥蓂七叶，此际庭真贤。学术瑞王国，声誉蔼人寰。绿槐宫，丹桂殿，杏花坛。英华粲发，聊将文教布龙藩。我亦执经北面，喜见发祥南斗，再拜祝长年。丹诏烂鸦墨，绿发映貂蝉。",
  "poet": {
    "id": 0,
    "star": 0,
    "name": "胡德芳"
  },
  "tags": []
}