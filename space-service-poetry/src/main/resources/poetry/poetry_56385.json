{
  "id": 56385,
  "star": 2,
  "name": "笛家弄（水际闲行）",
  "dynasty": "宋代",
  "content": "凌乱败荷，既似沙莞，又如淝水。颠倒旌旗都靡。馀花欹谢，又似乌江，骓兮不逝。虞兮奈尔。凋柳萧骚，又如轵道，故老何颜对。因缘断。时节转。自然如彼。自然如此。水边沙际。芦花摇曳。唤住行人，蓼花妩媚。引翻游子。又似江都酣夜延秋，建业望仙结绮。月下心飞，风前骨醉。共蘋花得意。今看昔、后看今未。一回头，已百弹指。",
  "poet": {
    "id": 1415,
    "star": 0,
    "name": "王质",
    "desc": "王质，字华卿，太原祁人。五代祖通，字仲淹，隋末大儒，号文中子。通生福祚，终上蔡主簿。福祚生勉，登进士第，制策登科，位终宝鼎令。勉生怡，终渝州司户。怡生潜，扬州天长丞。质则潜之第五子。少负志操，以家世官卑，思立名于世，以大其门。寓居寿春，躬耕以养母，专以讲学为事，门人受业者大集其门。年甫强仕，不求闻达，亲友规之曰：“以华卿之才，取名位如俯拾地芥耳，安自苦于亹茸者乎？扬名显亲，非耕稼可致也。”质乃白于母，请赴乡举。"
  },
  "tags": []
}