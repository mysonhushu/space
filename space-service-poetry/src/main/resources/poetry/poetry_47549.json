{
  "id": 47549,
  "star": 1,
  "name": "奉酬袭美先辈初夏见寄次韵",
  "dynasty": "唐代",
  "content": "积雨晦皋圃，门前烟水平。蘋蘅增遥吹，枕席分馀清。 </p> <p>村旆诧酒美，赊来满鋞程。未必减宣子，何羡谢公荣。 </p> <p>借宅去人远，败墙连古城。愁鸱占枯枿，野鼠趋前楹。 </p> <p>昨日云破损，晚林先觉晴。幽篁倚微照，碧粉含疏茎。 </p> <p>蠹简有遗字，gs琴无泛声。蚕寒茧尚薄，燕喜雏新成。 </p> <p>览物正摇思，得君初夏行。诚明复散诞，化匠安能争。 </p> <p>海浪刷三岛，天风吹六英。洪崖领玉节，坐使虚音生。 </p> <p>吾祖傲洛客，因言几为伧。末裔实渔者，敢怀干墨卿。 </p> <p>唯思钓璜老，遂得持竿情。何须乞鹅炙，岂在斟羊羹。 </p> <p>畦蔬与瓮醁，便可相携迎。蟠木几甚曲，笋皮冠且轻。 </p> <p>闲心放羁靮，醉脚从欹倾。一径有馀远，一窗有馀明。 </p> <p>秦皇苦不达，天下何足并。 ",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}