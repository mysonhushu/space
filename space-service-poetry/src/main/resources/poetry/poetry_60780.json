{
  "id": 60780,
  "star": 1,
  "name": "临江仙",
  "dynasty": "宋代",
  "content": "上巳清明都过了，客愁惟有心知。子规昨夜忽催归。驿程那复记，魂梦已先飞。 <br> 回首故园花与柳，枝枝叶叶相思。归来拼得典春衣。绿阴幽远处，不管尽情啼。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}