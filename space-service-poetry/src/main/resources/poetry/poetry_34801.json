{
  "id": 34801,
  "star": 1,
  "name": "题李员外厅",
  "dynasty": "唐代",
  "content": "石砌蛩吟响，草堂人语稀。道孤思绝唱，年长渐知非。 <br> 名利终成患，烟霞亦可依。高丘松盖古，闲地药苗肥。 <br> 猿鸟啼嘉景，牛羊傍晚晖。幽栖还自得，清啸坐忘机。 <br> 爱彼人深处，白云相伴归。",
  "poet": {
    "id": 1308,
    "star": 0,
    "name": "李山甫",
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。"
  },
  "tags": []
}