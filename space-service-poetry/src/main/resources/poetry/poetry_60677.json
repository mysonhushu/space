{
  "id": 60677,
  "star": 1,
  "name": "西河（钱塘）",
  "dynasty": "宋代",
  "content": "都会地。东南王气须记。龙盘凤舞到钱塘，瑞烟回起。画图彩笔写西湖，波光溶漾无际。 <br> 翠栏最宜半倚。柳阴骏马谁系。鳞差观阁接飞翚，衙庐万垒。倒空碧浸软琉璃，云收天净如水。 <br> 夕阳照晚听近市。沸笙箫、欢动闾里。比屋乐逢尧世。好相将载酒寻歌玄对。酬答年华莺花里。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}