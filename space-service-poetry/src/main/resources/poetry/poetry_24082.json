{
  "id": 24082,
  "star": 1,
  "name": "赠毛仙翁",
  "dynasty": "唐代",
  "content": "天上玉郎骑白鹤，肘后金壶盛妙药。暂游下界傲五侯， <br> 重看当时旧城郭。羽衣茸茸轻似雪，云上双童持绛节。 <br> 王母亲缝紫锦囊，令向怀中藏秘诀。令威子晋皆俦侣， <br> 东岳同寻太真女。搜奇缀韵和阳春，文章不是人间语。 <br> 药成自固黄金骨，天地齐兮身不没。日月宫中便是家， <br> 下视昆仑何突兀。童姿玉貌谁方比，玄发绿髯光弥弥。 <br> 满朝将相门弟子，随师尽愿抛尘滓。九转琅玕必有馀， <br> 愿乞刀圭救生死。",
  "poet": {
    "id": 1747,
    "star": 0,
    "name": "杨嗣复",
    "image": "http://img.gushiwen.org/authorImg/yangsifu.jpg",
    "desc": "杨嗣复（783—848年），字继之或继子（《新唐书》为“继文”），穆宗时的户部尚书杨于陵次子，东汉太尉杨震之后（第五子杨奉一脉）与杨虞卿为族兄弟。八岁能文，主考官权德舆录为进士，二十岁登博学宏词科，受到宰相武元衡赏识，“皆权德舆门生，情义相得，进退取舍，多与之同”。累迁中书舍人。由户部侍郎擢尚书右丞，封爵弘农伯。李德裕辅政，被黜为湖南观察使。会昌元年（841年）三月被贬潮州。唐宣宗大中初，召为吏部尚书。卒谥孝穆。"
  },
  "tags": []
}