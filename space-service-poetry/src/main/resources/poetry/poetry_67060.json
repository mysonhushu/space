{
  "id": 67060,
  "star": 1,
  "name": "瑞鹤仙（寿南康钱守·正月初六）",
  "dynasty": "宋代",
  "content": "天基佳节后。又诗咏嵩生，贤歌天佑。千龄运非偶。庆一堂风虎，云龙感召，相门华胄。盛少屈、一钱太守。听吏歌、一径棠阴，民颂两岐麦秀。知否。海峰天柱，道骨仙风，总天所授。席虚机右。金瓯下，署名久。贮泥封飞下，沙堤归去，指日家声复旧。年年献、金鉴千秋，玉卮万寿。",
  "poet": {
    "id": 2939,
    "star": 0,
    "name": "哀长吉",
    "desc": "哀长吉（生卒年不详）字叔巽，又字寿之，晚号委顺翁，崇安（今属福建）人。嘉定十三年（1220） 进士。授邵武簿，调靖江书记，秩满归隐武夷山。 有《鸡肋集》，《全宋词》辑其词六首。"
  },
  "tags": []
}