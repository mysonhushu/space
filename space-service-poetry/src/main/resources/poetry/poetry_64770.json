{
  "id": 64770,
  "star": 1,
  "name": "念奴娇",
  "dynasty": "宋代",
  "content": "暗黄着柳，渐寒威收敛，日和风细。□□端门初锡宴，郁郁葱葱佳气。太一行春，春藜照夜，夜色明如水。鳌山彩结，恍然移在平地。 <br> 曲盖初展湘罗，玉皇香案，近雕阑十二。夹道红帘齐卷上，两行绝新珠翠。清跸声乾，传柑宴罢，闪闪星球坠。下楼归去，觚棱月衔龙尾。",
  "poet": {
    "id": 0,
    "star": 0,
    "name": "连仲宣"
  },
  "tags": []
}