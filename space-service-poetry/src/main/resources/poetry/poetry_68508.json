{
  "id": 68508,
  "star": 1,
  "name": "绮寮怨（和儿韵）",
  "dynasty": "宋代",
  "content": "忽忽东风又老，冷云吹晚阴。疏帘下、茶鼎孤烟，断桥外，梅豆千林。江南庚郎憔悴，睡未醒、病酒愁怎禁。倚阑干、一扇凉风，看平地、落花如雪深。 <br> 千曲囊中古琴。平泉金谷，不堪旧事重寻。当日登临。都化作、梦销沈。元龙丘坟无恙，谁唤起，共论心。哀歌怨吟。问何似、啼鸟枝上音。",
  "poet": {
    "id": 2340,
    "star": 0,
    "name": "赵功可",
    "desc": "赵功可（1246-1326），南宋末遗民词人。名宋安，字功可，号晚山，庐陵（今江西吉安）人。七岁丧父，由其祖父抚养成人，有文名，与其堂兄赵文并称“二赵先生”。布衣终身，平身交游詹玉，揭傒斯等人。今存词八首，词风苍劲。"
  },
  "tags": []
}