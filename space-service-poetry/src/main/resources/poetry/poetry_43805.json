{
  "id": 43805,
  "star": 1,
  "name": "皇太子频赐存问，并索唱和新诗，因有陈谢",
  "dynasty": "唐代",
  "content": "望苑招延后，禅扉访道馀。祗言俟文雅，何意及庸虚。 <br> 率性多非学，缘情偶自书。清风闻寺响，白日见心初。 <br> 重道逢轩后，崇儒过魏储。青宫列芳梓，玄圃积琼琚。 <br> 郑鼠宁容者，齐竽久舍诸。空怀受恩感，含思几踌躇。",
  "poet": {
    "id": 2003,
    "star": 0,
    "name": "广宣",
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。"
  },
  "tags": []
}