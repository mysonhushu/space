{
  "id": 4848,
  "star": 1,
  "name": "季冬送户部郎中使黔府选补",
  "dynasty": "唐代",
  "content": "握镜均荒服，分衡得大同。征贤一台上，补吏五谿中。 <br> 雨露将天泽，文章播国风。汉庭暌直谅，楚峡望清通。 <br> 马逐霜鸿渐，帆沿晓月空。还期凤池拜，照耀列星宫。",
  "poet": {
    "id": 203,
    "star": 0,
    "name": "卢僎",
    "desc": "[唐]（约公元七〇八年前后在世）字不详，相州临漳人。生卒年均不详，约唐中宗景龙中前后在世。自闻喜尉入为学士。终吏却员外郎。馔工诗，所作今存十四首。（见《全唐诗》）"
  },
  "tags": []
}