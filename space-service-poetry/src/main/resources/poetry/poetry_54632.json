{
  "id": 54632,
  "star": 1,
  "name": "念奴娇（同上）",
  "dynasty": "宋代",
  "content": "练江风静，卧冰奁百尺，朱阑飞入。江远浮天天在水，水满半天云湿。白鸟明边，青山断处，眼冷江头立。月明潮上，苇间渔唱声急。 <br> 几度吹老萍花，野香无数，欲寄应难及。天借诗人供醉眼，尊俎一时收拾。竹里行厨，花间步障，风雨生呼吸。酒阑歌罢，钓船先具蓑笠。",
  "poet": {
    "id": 1223,
    "star": 0,
    "name": "仲并",
    "desc": "约公元一一四七年前后在世]字弥性，江都（今江苏扬州）人。生卒年均不详，约宋高宗绍兴中前后在世。幼好学强记，其母尝屏其所观书，几上仅余台历一册，明旦默记，纤悉不误。高宗绍兴二年（一一三二）进士，调平江府学教授。五年，通判湖州。七年，以张浚荐召至阙，为秦桧所阻，出通判镇江府。十六年，为言者所劾，降二官（《建炎以来系年要录》卷一五五），自是闲退二十年。孝宗隆兴元年（一一六三），擢光禄丞，晚知蕲州。"
  },
  "tags": []
}