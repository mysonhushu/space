{
  "id": 66784,
  "star": 1,
  "name": "水调歌（送敬则赴袁州教官）",
  "dynasty": "宋代",
  "content": "人笑杜陵客，短褐鬓如丝。得钱沽酒，时赴郑老同襟期。清夜沉沉春酌，歌语灯前细雨，相觅不相疑。忘形到尔汝，痛饮真吾师。 <br> 问先生，今去也，早归来。先生去后，石田茅屋恐苍苔。休怪相如涤器，莫学子云投阁，儒术亦佳哉。谁道官独冷，衮衮上兰台。",
  "poet": {
    "id": 3150,
    "star": 0,
    "name": "林正大",
    "desc": "林正大（约1200年前后在世），宋代词人。字敬之，号随庵，生卒年均不详，约宋宁宗庆元前后在世。开禧中（1206年）为严州学官。其好以前人诗文，檃栝其意，制为杂曲，因此被称为宋代最为“专业”的檃栝词人。传世作品有《风雅遗音》二卷，共计四十一首词。"
  },
  "tags": []
}