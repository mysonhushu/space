{
  "id": 47009,
  "star": 1,
  "name": "早春陪敕使麻先生祭岳",
  "dynasty": "唐代",
  "content": "我皇盛文物，道化天地先。鞭挞走神鬼，玉帛礼山川。 <br> 忽下袁州使，来游紫洞前。青羊得处所，白鹤□时年。 <br> 虔恳飞龙记，昭彰化鸟篇。□风半山水，□气总云烟。 <br> 光抱升中日，霞明五色天。山横翠微外，室在绿潭边。 <br> 缇幕灰初庪，焚林火欲然。年光著草树，春色换山泉。 <br> 伊水来何日，嵩岩去几千。山疑小天下，人是会神仙。 <br> 叶令乘凫入，浮丘驾鹤旋。麻姑几年岁，三见海成田。 ",
  "poet": {
    "id": 1605,
    "star": 0,
    "name": "马令",
    "desc": "宜兴人，其祖马元康世家金陵(今江苏南京)，着《南唐书》（撰成于北宋徽宗崇宁四年(1105）），现藏故宫博物院图书馆。"
  },
  "tags": []
}