{
  "id": 43944,
  "star": 2,
  "name": "洛阳尘",
  "dynasty": "唐代",
  "content": "昔时昔时洛城人，今作茫茫洛城尘。我闻富有石季伦， <br> 楼台五色干星辰。乐如天乐日夜闻，锦姝绣妾何纷纷。 <br> 真珠帘中，姑射神人。文金线玉，香成暮云。孙秀若不杀， <br> 晋室应更贫。伊水削行路，冢石花磷磷。苍茫金谷园， <br> 牛羊龁荆榛。飞鸟好羽毛，疑是绿珠身。",
  "poet": {
    "id": 694,
    "star": 0,
    "name": "贯休",
    "image": "http://img.gushiwen.org/authorImg/nizai.jpg",
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。"
  },
  "tags": []
}