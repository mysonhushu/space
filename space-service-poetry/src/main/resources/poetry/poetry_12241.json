{
  "id": 12241,
  "star": 1,
  "name": "题孟中丞茅阁",
  "dynasty": "唐代",
  "content": "小山为郡城，随水能萦纡。亭亭最高处，今是西南隅。 <br> 杉大老犹在，苍苍数十株。垂阴满城上，枝叶何扶疏。 <br> 乃知四海中，遗事谁谓无。及观茅阁成，始觉形胜殊。 <br> 凭轩望熊湘，云榭连苍梧。天下正炎热，此然冰雪俱。 <br> 客有在中坐，颂歌复何如。公欲举遗材，如此佳木欤。 <br> 公方庇苍生，又如斯阁乎。请达谣颂声，愿公且踟蹰。",
  "poet": {
    "id": 79,
    "star": 0,
    "name": "元结",
    "image": "http://img.gushiwen.org/authorImg/yuanjie.jpg",
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。"
  },
  "tags": []
}