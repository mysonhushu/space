{
  "id": 7120,
  "star": 2,
  "name": "小鸟篇，上裴尹",
  "dynasty": "唐代",
  "content": "藩篱小鸟何甚微，翩翩日夕空此飞。只缘六翮不自致， <br> 长似孤云无所依。西城黯黯斜晖落，众鸟纷纷皆有托。 <br> 独立虽轻燕雀群，孤飞还惧鹰鹯搏。自怜天上青云路， <br> 吊影徘徊独愁暮。衔花纵有报恩时，择木谁容托身处。 <br> 岁月蹉跎飞不进，羽毛憔悴何人问。绕树空随乌鹊惊， <br> 巢林只有鹪鹩分。主人庭中荫乔木，爱此清阴欲栖宿。 <br> 少年挟弹遥相猜，遂使惊飞往复回。不辞奋翼向君去， <br> 唯怕金丸随后来。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}