{
  "id": 59791,
  "star": 1,
  "name": "贺新郎（次韵初夏小集）",
  "dynasty": "宋代",
  "content": "田舍炉头语。便如何学得、三变美成家数。村酒三杯狂兴发，拔剑偶然起舞。只么也、迎寒送暑。待草万言书上阙，似忧端、倚柱东邻女。卿相事，未易许。 <br> 渔歌且和芙蓉渚。又何须、淫辞＿语，诃风诋雨。劝人生、且随缘分，分外一毫莫取。那富贵、由天付与。身蹈危机犹不觉，如布衣、自在都无阻。空博得，雪千缕。",
  "poet": {
    "id": 0,
    "star": 0,
    "name": "汪卓"
  },
  "tags": []
}