{
  "id": 12469,
  "star": 1,
  "name": "癸卯岁赴南丰道中闻京师失守寄权士繇韩幼深",
  "dynasty": "唐代",
  "content": "种田不遇岁，策名不遭时。胡尘晦落日，西望泣路岐。 <br> 猛虎啸北风，麇麚皆载驰。深泥架疲牛，踸踔余何之。 <br> 诘屈白道转，缭绕清溪随。荒谷啸山鬼，深林啼子规。 <br> 长叹指故山，三奏归来词。不逢眼中人，调苦车逶迟。 <br> 士繇松筠操，幼深琼树姿。别来平安否，何阶一申眉。 <br> 白云失帝乡，远水恨天涯。昂藏双威凤，曷月还西枝。 <br> 努力爱华发，盛年振羽仪。但令迍难康，不负沧洲期。 <br> 莫作新亭泣，徒使夷吾嗤。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}