{
  "id": 66303,
  "star": 1,
  "name": "万年欢（寿熊尚友）",
  "dynasty": "宋代",
  "content": "春筦方中，正良辰馀五，韶光明媚。晓见非烟佳气，满堂融溢。学语儿童喜色。庆间世、悬弧此日。休言未、结组弹冠，不劳戏傲泉石。 <br> 生平服膺道德。看名高谷口，年齐箕翼。况有宁馨，已报月宫消息。只这谁人似得。且莫惜、高张华席。应须拚、明日扶头，尽教金盏频侧。",
  "poet": {
    "id": 0,
    "star": 0,
    "name": "熊上达"
  },
  "tags": []
}