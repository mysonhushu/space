{
  "id": 16626,
  "star": 1,
  "name": "安邑里中秋怀寄高员外",
  "dynasty": "唐代",
  "content": "原宪素非贫，嵇康自寡欲。守道识通穷，达命齐荣辱。 <br> 庭梧变葱蒨，篱菊扬芳馥。坠叶翻夕霜，高堂瞬华烛。 <br> 况兹寒夜永，复叹流年促。感物思殷勤，怀贤心踯躅。 <br> 雄词封禅草，丽句阳春曲。高德十年兄，异才千里足。 <br> 咫尺邈雪霜，相望如琼玉。欲识岁寒心，松筠更秋绿。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}