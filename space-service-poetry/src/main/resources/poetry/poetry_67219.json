{
  "id": 67219,
  "star": 1,
  "name": "水龙吟（雪霁登吴山见沧阁，闻城中箫鼓声）",
  "dynasty": "宋代",
  "content": "画楼红湿斜阳，素妆褪出山眉翠。街声暮起，尘侵灯户，月来舞地。宫柳招莺，水荭飘雁，隔年春意。黯梨云，散作人间好梦，琼箫在、锦屏底。 <br> 乐事轻随流水。暗兰消、作花心计。情丝万轴，因春织就，愁罗恨绮。昵枕迷香，占帘看夜，旧游经醉。任孤山、梨雪残梅，渐懒跨、东风骑。",
  "poet": {
    "id": 634,
    "star": 0,
    "name": "翁元龙",
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。"
  },
  "tags": []
}