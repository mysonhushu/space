{
  "id": 66576,
  "star": 1,
  "name": "水调歌头",
  "dynasty": "宋代",
  "content": "船系钓台下，身寄碧云端。胸中千古风月，笔下助波澜。唤起羊裘仙魄，来伴蝉冠清影，星阁倚阑干。上想中兴事，名节重于山。 <br> 濯沧浪，开玉鉴，照朱颜。平生多少英气，直欲斩楼兰。尽道诗书元帅，好作经纶上衮，勋业秉华丹。霄汉展鸾翼，雷雨震龙蟠。",
  "poet": {
    "id": 2983,
    "star": 0,
    "name": "程准",
    "desc": "程准，宋朝诗人，淳熙二年（1175）进士。曾为桐庐宰。绍熙元年（1190），以宣教郎知常熟县。庆元元年（1195），通判太平州。"
  },
  "tags": []
}