{
  "id": 67054,
  "star": 1,
  "name": "六州歌颂",
  "dynasty": "宋代",
  "content": "龙蟠虎踞，今古帝王州。水如淮，山似洛，凤来游。五云浮。宇宙无终极，千载恨，六朝事，同一梦休。更莫问间愁。风景悠悠。得似青溪曲，著我扁舟。对残烟衰草，满目是清秋。白鹭汀洲。夕阳收。 <br> 黄旗紫盖，中兴运，钟王气，护金瓯。驻游跸，开行殿，夹朱楼。送华辀。万里长江险，集鸿雁，列貔貅。扫关河，清海岱，志应酬。机会何常，鹤唳风声处，天意人谋。臣今虽老，未遣壮心休。击楫中流。",
  "poet": {
    "id": 1419,
    "star": 0,
    "name": "王野",
    "desc": "王野，字子文，宝章阁待制王介之子也，衢州常山人。以父阴补官，登嘉定十三年庚辰刘渭榜进士第。"
  },
  "tags": []
}