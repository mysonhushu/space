{
  "id": 56861,
  "star": 2,
  "name": "江城梅花引（枕屏）",
  "dynasty": "宋代",
  "content": "轻煤一曲染霜纨。小屏山。有无间。宛是西湖，雪后未晴天。水外几家篱落晚，半开关。有梅花、傲峭寒。 <br> 渐看。渐远。水弥漫。小舟轻，去又远。野桥断岸，隐萧寺、□出晴峦。忆得孤山，山下竹溪前。佳致不妨随处有，小窗闲，与词人、伴醉眠。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}