{
  "id": 17564,
  "star": 1,
  "name": "南宫夜直宿见李给事封题其所下制敕知奏直…以诗寄",
  "dynasty": "唐代",
  "content": "番直同遥夜，严扃限几重。青编书白雀，黄纸降苍龙。 <br> 北极丝纶句，东垣翰墨踪。尚垂玄露点，犹湿紫泥封。 <br> 炫眼凝仙烛，驰心袅禁钟。定应形梦寐，暂似接音容。 <br> 玉树春枝动，金樽腊酿醲.在朝君最旧，休浣许过从。",
  "poet": {
    "id": 539,
    "star": 0,
    "name": "令狐楚",
    "desc": "令狐楚(766或768～837) ，唐代文学家。汉族，字壳士。宜州华原（今陕西耀县）人，先世居敦煌（今属甘肃）。贞元七年 (791)登进士第。宪宗时，擢职方员外郎，知制诰。出为华州刺史，拜河阳怀节度使。入为中书侍郎，同平章事。宪宗去世，为山陵使，因亲吏赃污事贬衡州刺史。逝世于山南西道节度使镇上。谥曰文。"
  },
  "tags": []
}