{
  "id": 61836,
  "star": 1,
  "name": "念奴娇（己酉振鹭驿和黄茶坡韵）",
  "dynasty": "宋代",
  "content": "浮生如寄，叹征尘驱我，担簦西去。烟嶂云屏相迎送，几幅鹅溪缣素。浑汗流金，饮冰漱玉，桃叶呼前渡。若将有意，道傍一鹭延伫。 <br> 细读壁上龙蛇，太丘笔在，更著茶坡句。樽酒十年今白发，不改江流东注。胜概难逢，旅怀易动，信美非吾土。恨无六翮，长风万里高举。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}