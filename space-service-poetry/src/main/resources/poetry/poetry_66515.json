{
  "id": 66515,
  "star": 1,
  "name": "蓦山溪（春情）",
  "dynasty": "宋代",
  "content": "海棠枝上，留得娇莺语。双燕几时来，并飞入、东风院宇。梦回芳草，绿遍旧池塘，梨花雪，桃花雨。毕竟春谁主。 <br> 东郊拾翠，襟袖沾飞絮。宝马趁雕轮，乱红中、香尘满路。十千斗酒，相与买春闲，吴姬唱，秦娥舞。拚醉青楼暮。",
  "poet": {
    "id": 1710,
    "star": 0,
    "name": "易祓",
    "image": "http://img.gushiwen.org/authorImg/yifu.jpg",
    "desc": "易祓 （1156年—1240年，汉语拼音yì fú）字彦章，一作字彦伟，又作彦祥，号山斋，湖南长沙宁乡县巷子口镇巷市村人。南宋中后期著名学者，为孝宗、宁宗、理宗三朝重臣，与同郡汤璹、王容并称“长沙三俊”。与著名词人姜夔“折节交之”。著有《周易总义》二十卷、《周官总义》三十卷等"
  },
  "tags": []
}