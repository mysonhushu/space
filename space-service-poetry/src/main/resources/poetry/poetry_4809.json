{
  "id": 4809,
  "star": 1,
  "name": "和燕公别灉湖",
  "dynasty": "唐代",
  "content": "南湖美泉石，君子玩幽奇。湾澳陪临泛，岩峿共践窥。 <br> 秋风赪桂竦，春景绿杨垂。郢路委分竹，湘滨拥去麾。 <br> 枉帆怀胜赏，留景惜差池。水木且不弃，情由良可知。",
  "poet": {
    "id": 1042,
    "star": 0,
    "name": "赵冬曦",
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。"
  },
  "tags": []
}