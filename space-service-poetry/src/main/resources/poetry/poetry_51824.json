{
  "id": 51824,
  "star": 8,
  "name": "水龙吟（秋兴）",
  "dynasty": "宋代",
  "content": "秋生泽国，无边落木，又作萧萧下。澄江过雨，凉飙吹面，黄花初把。苍鬓羁孤，粗营鸡黍，浊醪催贳。对斜斜露脚，寒香正好，幽人去、空惊咤。 <br> 头上纶巾醉堕，要欹眠、水云萦舍。牵衣儿女，归来欢笑，仍邀同社。月底蓬门，一株江树，悲虫鸣夜。把茱萸细看，牛山底事，强成沾洒。",
  "poet": {
    "id": 2286,
    "star": 0,
    "name": "吴则礼",
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。"
  },
  "tags": []
}