{
  "id": 68818,
  "star": 1,
  "name": "扫花游",
  "dynasty": "宋代",
  "content": "柳丝曳绿，正豆雨初晴，水天朱夏。石榴绽也。看猩红万点，倚亭欹榭。锁闼深中，料想酒阑歌罢。日将下。是那处藕花，香胜沈麝。 <br> 窗外风竹打。似破戛玉敲金，送声潇洒。共观古画。唤石鼎烹茶，细商幽话。宝鸭烟消，天外新蟾低桂。凉无价。又丁东、数声檐马。",
  "poet": {
    "id": 0,
    "star": 0,
    "name": "张半湖"
  },
  "tags": []
}