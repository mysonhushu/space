{
  "id": 39368,
  "star": 1,
  "name": "春恨三首",
  "dynasty": "唐代",
  "content": "负罪将军在北朝，秦淮芳草绿迢迢。 <br> 高台爱妾魂销尽，始得丘迟为一招。 <br> 久戍临洮报未归，箧香销尽别时衣。 <br> 身轻愿比兰阶蝶，万里还寻塞草飞。 <br> 永巷频闻小苑游，旧恩如泪亦难收。 <br> 君前愿报新颜色，团扇须防白露秋。",
  "poet": {
    "id": 1810,
    "star": 0,
    "name": "钱珝",
    "desc": "钱珝( xǔ许)，字瑞文，吴兴人，吏部尚书徽之子， 钱徽之孙， 善文词。"
  },
  "tags": []
}