{
  "id": 24348,
  "star": 1,
  "name": "山居",
  "dynasty": "唐代",
  "content": "看书爱幽寂，结宇青冥间。飞泉引风听，古桂和云攀。 <br> 地深草木稠，境静鱼鸟闲。阴气晚出谷，朝光先照山。 <br> 有时独杖藜，入夜犹启关。星昏归鸟过，火出樵童还。 <br> 神体自和适，不是离人寰。",
  "poet": {
    "id": 3083,
    "star": 0,
    "name": "长孙佐辅",
    "desc": "长孙佐辅，唐，（约公元七九四年前后在世）字不详，朔方人。生卒年均不详，约唐德宗贞元中前后在世。累举进士不第，放荡不羁。弟公辅为吉州刺史，遂往依之。后终不仕。佐辅有诗集号古调集，《全唐诗》存其诗17首。"
  },
  "tags": []
}