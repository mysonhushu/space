{
  "id": 10319,
  "star": 1,
  "name": "东平旅游，奉赠薛太守二十四韵",
  "dynasty": "唐代",
  "content": "颂美驰千古，钦贤仰大猷。晋公标逸气，汾水注长流。 <br> 神与公忠节，天生将相俦。青云本自负，赤县独推尤。 <br> 御史风逾劲，郎官草屡修。鹓鸾粉署起，鹰隼柏台秋。 <br> 出入交三事，飞鸣揖五侯。军书陈上策，廷议借前筹。 <br> 肃肃趋朝列，雍雍引帝求。一麾俄出守，千里再分忧。 <br> 不改任棠水，仍传晏子裘。歌谣随举扇，旌旆逐鸣驺。 <br> 郡国长河绕，川原大野幽。地连尧泰岳，山向禹青州。 <br> 汶上春帆渡，秦亭晚日愁。遗墟当少昊，悬象逼奎娄。 <br> 即此逢清鉴，终然喜暗投。叨承解榻礼，更得问缣游。 <br> 高兴陪登陟，嘉言忝献酬。观棋知战胜，探象会冥搜。 <br> 眺听情何限，冲融惠勿休。只应齐语默，宁肯问沉浮。 <br> 然诺长怀季，栖遑辄累丘。平生感知己，方寸岂悠悠。",
  "poet": {
    "id": 227,
    "star": 0,
    "name": "高适",
    "image": "http://img.gushiwen.org/authorImg/gaoshi.jpg",
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。"
  },
  "tags": []
}