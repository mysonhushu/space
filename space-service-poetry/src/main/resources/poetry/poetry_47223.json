{
  "id": 47223,
  "star": 1,
  "name": "甘州遍",
  "dynasty": "唐代",
  "content": "春光好，公子爱闲游。足风流。金鞍白马，雕弓宝剑， <br> 红缨锦襜出长楸¤ <br> 花蔽膝，玉衔头。寻芳逐胜欢宴，丝竹不曾休。美人唱、 <br> 揭调是甘州，醉红楼。尧年舜日，乐圣永无忧。 <br> 秋风紧，平碛雁行低。阵云齐。萧萧飒飒，边声四起， <br> 愁闻戍角与征鼙¤ <br> 青冢北，黑山西。沙飞聚散无定，往往路人迷。铁衣冷、 <br> 战马血沾蹄，破蕃奚。凤凰诏下，步步蹑丹梯。",
  "poet": {
    "id": 254,
    "star": 0,
    "name": "毛文锡",
    "desc": "唐末五代时人，字平珪，高阳（今属河北人），一作南阳（今属河南）人。年十四，登进士第。已而入蜀，从王建，官翰林学士承旨，进文思殿大学士，拜司徒，蜀亡，随王衍降唐。未几，复事孟氏，与欧阳烔等五人以小词为孟昶所赏。《花间集》称毛司徒，著有《前蜀纪事》《茶谱》，词存三十二首，今有王国维辑《毛司徒词》一卷。"
  },
  "tags": []
}