{
  "id": 7169,
  "star": 1,
  "name": "江有枫一篇十章",
  "dynasty": "唐代",
  "content": "江有枫，其叶蒙蒙。我友自东，于以游从。 <br> 山有槭，其叶漠漠。我友徂北，于以休息。 <br> 想彼槭矣，亦类其枫。矧伊怀人，而忘其东。 <br> 东可游矣，会之丘矣。于山于水，于庙于寺， <br> 于亭于里，君子游焉。于以宴喜，其乐亹亹。 <br> 粤东可居，彼吴之墟。有田有庭，有朋有书， <br> 有莼有鱼，君子居焉。惟以宴醑，其乐徐徐。 <br> 我朋在矣，彼陆之子。如松如杞，淑问不已。 <br> 我友于征，彼郑之子。如琇如英，德音孔明。 <br> 我思震泽，菱芡幕幕。寤寐如觌，我思剡溪。 <br> 杉筱萋萋，寤寐无迷。 <br> 有鸟有鸟，粤鸥与鹭。浮湍戏渚，皓然洁素， <br> 忘其猜妒。彼何人斯，曾足伤惧。 <br> 此惧惟何，惧寘于罗。彼骄者子，谗言孔多。 <br> 我闻先师，体命委和。公伯之愬，则如予何。 <br> 怅然山河，惟以啸歌，其忧也哉。",
  "poet": {
    "id": 1131,
    "star": 0,
    "name": "萧颖士",
    "image": "http://img.gushiwen.org/authorImg/xiaoyingshi.jpg",
    "desc": "萧颖士（717～768年），字茂挺，颍州汝阴（今安徽阜阳）人，郡望南兰陵（今江苏常州）。唐朝文人、名士。萧高才博学，著有《萧茂挺集》。门人共谥“文元先生”。工于书法，长于古籀文体，时人论其“殷、颜、柳、陆，李、萧、邵、赵，以能全其交也。”工古文辞，语言朴实；诗多清凄之言。家富藏书，玄宗时，家居洛阳，已有书数千卷。安禄山谋反后，他把藏书转移到石洞坚壁，独身走山南。其文多已散佚，有《萧梁史话》《游梁新集》及文集10余卷，明人辑录有《萧茂挺文集》1卷，《全唐诗》收其诗20首，收其文2卷。"
  },
  "tags": []
}