{
  "id": 5027,
  "star": 1,
  "name": "题汉州西湖",
  "dynasty": "唐代",
  "content": "高流缠峻隅，城下缅丘墟。决渠信浩荡，潭岛成江湖。 <br> 结宇依回渚，水中信可居。三伏气不蒸，四达暑自徂。 <br> 同人千里驾，邻国五马车。月出共登舟，风生随所如。 <br> 举麾指极浦，欲极更盘纡。缭绕各殊致，夜尽情有馀。 <br> 遭乱意不开，即理还暂祛。安得长晤语，使我忧更除。",
  "poet": {
    "id": 2397,
    "star": 0,
    "name": "房琯",
    "desc": "房琯（697年－763年），字次律，河南（今河南偃师）人，唐朝宰相，正谏大夫房融之子。房琯弘文生出身，历任校书郎、冯翊县尉、卢氏县令、监察御史、睦州司户、主客员外郎、主客郎中、给事中、宜春太守、太子左庶子、刑部侍郎，赐爵漳南县男。杜甫在房琯罢相后数次上书皇帝，为房琯辩护，结果遭到贬官，后留有《得房公池鹅》、《别房太尉墓》等诗篇。"
  },
  "tags": []
}