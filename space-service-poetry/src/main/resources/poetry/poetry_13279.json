{
  "id": 13279,
  "star": 1,
  "name": "迎春东郊",
  "dynasty": "唐代",
  "content": "玉管潜移律，东郊始报春。銮舆应宝运，天仗出佳辰。 <br> 睿泽光时辈，恩辉及物新。虬螭动旌旆，烟景入城闉。 <br> 御柳初含色，龙池渐启津。谁怜在阴者，得与蛰虫伸。",
  "poet": {
    "id": 1921,
    "star": 0,
    "name": "王绰",
    "desc": "王绰，字思和，王翔之子，太原晋阳人也。员外散骑侍郎。上党王天穆以为北道行台郎中。尔朱荣代天穆为大行台，仍为吏部郎。以预奉庄帝之勋，封猗氏县开国侯，邑五百户。永安末，除征西将军、豳州刺史，不之任。元晔立，转除骠骑大将军、并州刺史。兴和中卒。"
  },
  "tags": []
}