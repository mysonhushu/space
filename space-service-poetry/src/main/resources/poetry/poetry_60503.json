{
  "id": 60503,
  "star": 1,
  "name": "满江红（寿王永叔秘监表兄）",
  "dynasty": "宋代",
  "content": "拟问扁舟，归来趁、蓬莱寿席。还又向、月城迢递，岁寒为客。多竹襟期居已就，一川图画□堪觅。想玉笙、霜鹤拥蹁跹，真仙伯。 <br> 身早退，头翻黑。心最懒，间偏适。更新来膝下，始看袍色。安石正多人望在，子公何用缄书力。但年年、把酒为梅花，寻消息。",
  "poet": {
    "id": 538,
    "star": 0,
    "name": "卢祖皋",
    "desc": "卢祖皋(约1174—1224)，字申之，一字次夔，号蒲江，永嘉（今属浙江）人。南宋庆元五年(1199)中进士，初任淮南西路池州教授。今诗集不传，遗著有《蒲江词稿》一卷，刊入“彊村丛书”，凡96阕。诗作大多遗失，唯《宋诗记事》、《东瓯诗集》尚存近体诗8首。"
  },
  "tags": []
}