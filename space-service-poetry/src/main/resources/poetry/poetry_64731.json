{
  "id": 64731,
  "star": 1,
  "name": "洞仙歌",
  "dynasty": "宋代",
  "content": "一团娇软，是将春揉做，撩乱随风到何处。自长亭、人去后，烟草萋迷，归来了、装点离愁无数。 <br> 飘扬无个事，刚被萦牵，长是黄昏怕微雨。记那回，深院静，帘幕低垂，花阴下、霎时留住。又只恐、伊家太轻狂，蓦地和春，带将归去。",
  "poet": {
    "id": 338,
    "star": 0,
    "name": "李邴",
    "desc": "李邴（1085-1146）， 字汉老，号龙龛居士。济州任城人。生于宋神宗元丰八年，卒于高宗绍兴十六年，年六十二岁。崇宁五年，1106年举进士第。累迁翰林学士。高宗即位，擢兵部侍郎，兼直学士院。苗傅、刘正彦反，邴谕以逆顺祸福之理，且密劝殿帅王元，俾以禁旅击贼。后为资政殿学士，上战阵、守备、措画、绥怀各五事，不报。闲居十七年，卒於泉州。谥文敏。邴著有草堂集一百卷，《宋史本传》传于世。存词8首。"
  },
  "tags": []
}