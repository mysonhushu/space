{
  "id": 67640,
  "star": 1,
  "name": "水调歌头（为张敬夫直阁寿）",
  "dynasty": "宋代",
  "content": "天地孕冲气，霜雪实嘉平。粹然经世材具，应为圣时生。妙处为仁受用。颠倒纵横无壅。一笑泮春冰。袖手无一语，四海已倾情。 <br> 紫岩老，游戏事，悟诚明。当年夷夏高仰，玉振更金声。家有渊骞高第。可但闻诗闻礼。衣钵要相承。周＿绚余彩，商鼎味新羹。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}