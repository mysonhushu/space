{
  "id": 62841,
  "star": 1,
  "name": "瑞龙吟（寿京尹曾留远）",
  "dynasty": "宋代",
  "content": "晨光曙。遥见□灼文奎，照天心处。峨眉棱上西飞，北魁南极，腾辉灿丽。 <br> 神皋地。争看碧幢旗戟，蔼然佳气。深深有美堂中，绣帏□幕，笙歌不住。 <br> 知是元戎初度，玉觥频举，云堤烟市。时听笑声，都人相贺相语。人人说是，活佛生今世。襟怀内、严霜莹月，春风秋水。文肃貂蝉贵。南丰学问，文昭节义。若问庄椿岁。堪谁比，清源曾公寿齿。郎君宥府，衮衣荣侍。",
  "poet": {
    "id": 1992,
    "star": 0,
    "name": "王义山",
    "desc": "王义山（1214——1287），字元高，号稼村，宋初文学大家王禹偁的后裔。富州（今江西丰城）人。精《易》学，善词赋。宋末进士二十四年卒，年七十四。其诗学刘克庄，王士禛《池北偶谈》卷一八讥其为“下劣诗魔，恶道坌出”、“酸腐庸下”。《四库全书总目》谓其“诗文皆沿宋季单弱之习，绝少警策”（卷一六六）。著《稼村类稿》三十卷，有明正德刻本、万历刻本、《四库全书》本。《全宋诗》卷三三五二至三三五四录其诗三卷。文收入《全元文》。事迹见本集卷二九自作墓志铭、《元诗选》二集甲集。"
  },
  "tags": []
}