{
  "id": 17153,
  "star": 1,
  "name": "晚秋陪崔阁老、张秘监阁老、苗…斐然酬和有愧芜音",
  "dynasty": "唐代",
  "content": "方驾游何许，仙源去似归。萦回留胜赏，萧洒出尘机。 <br> 泛菊贤人至，烧丹姹女飞。步虚清晓籁，隐几吸晨晖。 <br> 竹径琅玕合，芝田沆瀣晞。银钩三洞字，瑶笥六铢衣。 <br> 丽句翻红药，佳期限紫微。徒然一相望，郢曲和应稀。",
  "poet": {
    "id": 603,
    "star": 0,
    "name": "权德舆",
    "image": "http://img.gushiwen.org/authorImg/quandeyu.jpg",
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。"
  },
  "tags": []
}