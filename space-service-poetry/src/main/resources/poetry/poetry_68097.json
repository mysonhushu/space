{
  "id": 68097,
  "star": 1,
  "name": "八六子（牡丹次白云韵）",
  "dynasty": "宋代",
  "content": "怨残红。夜来无赖，雨催春去匆匆。但暗水、新流芳恨，蝶凄蜂惨，千林嫩绿迷空。那知国色还逢。柔弱华清扶倦，轻盈洛浦临风。细认得凝妆，点脂匀粉，露蝉耸翠，蕊金团玉成丛。几许愁随笑解，一声歌转春融。眼朦胧。凭阑干、半醒醉中。",
  "poet": {
    "id": 1515,
    "star": 0,
    "name": "杨缵",
    "desc": "杨缵，字继翁，号守斋，又号紫霞翁，严陵人，居钱塘。生卒年均不详，约宋理宗淳佑初前后在世。度宗时，女为淑妃，官列卿。好古博雅，善作墨竹，好弹琴，又能自度曲。缵着紫霞洞谱传于世。周密尝道其一枝春词守岁云，最为近世所称。"
  },
  "tags": []
}