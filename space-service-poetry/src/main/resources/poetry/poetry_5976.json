{
  "id": 5976,
  "star": 1,
  "name": "东京寄万楚",
  "dynasty": "唐代",
  "content": "濩落久无用，隐身甘采薇。仍闻薄宦者，还事田家衣。 <br> 颍水日夜流，故人相见稀。春山不可望，黄鸟东南飞。 <br> 濯足岂长往，一樽聊可依。了然潭上月，适我胸中机。 <br> 在昔同门友，如今出处非。优游白虎殿，偃息青琐闱。 <br> 且有荐君表，当看携手归。寄书不待面，兰茝空芳菲。",
  "poet": {
    "id": 671,
    "star": 0,
    "name": "李颀",
    "image": "http://img.gushiwen.org/authorImg/liqi.jpg",
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。"
  },
  "tags": []
}