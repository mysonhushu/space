{
  "id": 61782,
  "star": 1,
  "name": "沁园春（再和）",
  "dynasty": "宋代",
  "content": "秋岂悲人，人不悲秋，比春更浓。有蕙兰丰度，尚存芳菊，牡丹文献，犹在芙蓉。举蟹持醪，得鲈作鲙，晋宋间人有此风。休轻笑，彼柴桑傲吏，龌龊篱东。 <br> 携壶与客还逢。愿时许先生杖屦从。叹尘踪如寄，鸥凫江海，性真聊适，蜩晏鸟蒿蓬。刮眼青天，惊心黄叶，立尽梧桐月正中。凄然久，看物情终竟，不心春容。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}