{
  "id": 70116,
  "star": 1,
  "name": "【中吕】普天乐　洞庭秋月（潇湘八景）",
  "dynasty": "元代",
  "content": "水无痕，秋无际。光涵，影浸玻璃。龙嘶贝阙珠，兔走蟾宫桂。万顷沧<br>波浮天地，烂银盘寒褪云衣。洞箫谩吹，篷窗静倚，良夜何其。　烟寺晚钟<br>　　树藏山，山藏寺。藤荫杳昔，云影差差。疏钟送落晖，倦鸟催归翅。一抹烟<br>岚寒光渍，问胡僧月下何之？逐朝夜时，扶筇到此，散步寻诗。　江天暮雪<br>　　晚天昏，寒江暗。雪花&lt;黑奄&gt;々，云叶毵毵。渔翁倦欲归，久客愁多憾。浩<br>浩汀洲船着缆，玉蓑衣不换青衫。闲情饱，高眠醉酣，世事休参。　潇湘夜雨<br>　　白洲，黄芦岸。密云堆冷，乱雨飞寒。渔人罢钓归，客子推篷看。浊浪排<br>空孤灯灿，想鼋鼍出没其间。魂消闷颜，愁舒倦眼，何处家山？　平沙落雁<br>　　稻粱收，菰莆秀。山光凝暮，江影涵秋。潮平远水宽，天阔孤帆瘦。雁阵惊<br>寒埋云岫，下长空飞满沧洲。西风渡头，斜阳岸口，不尽诗愁。　远浦帆归<br>　　水云乡，烟波荡。平洲古岸，远树孤庄。轻帆走蜃风，柔橹闲鲸浪。隐隐牙<br>樯如屏障。了吾生占断渔邦。船头酒香，盘中蟹黄，烂醉何妨。　山市晴岚<br>　　似屏围，如图画。依依村市，簇簇人家。小桥流水间，古木疏烟下。雾敛晴<br>峰铜钲挂，闹腥风争买鱼虾。尘飞乱沙，云开断霞，网晒枯槎。　渔村落照<br>　　楚云寒，湘天暮。斜阳影里，几个渔夫。柴门红树村，钓艇青山渡。惊起沙<br>鸥飞无数，倒晴光金缕扶疏。鱼穿短蒲，酒盈小壶，饮尽重沽。",
  "poet": {
    "id": 2885,
    "star": 0,
    "name": "鲜于必仁",
    "desc": "鲜于必仁，字去矜，号苦斋，渔阳郡（治所在今天津蓟县）人。生卒年不详，大约生活在元英宗至治（一三二一到一三二三）前后。其父太常典簿鲜于枢，“吟诗作字，奇态横生”（见《新元史·文苑·鲜于枢传》），是元代著名的书法家、诗人。在世时与海盐杨梓之子国材、少中交游甚密，常“尽以作曲方法授之”。贯云石曾教杨梓及其家僮唱曲于前，受有维吾尔音乐影响的鲜于必仁又教其子国材、少中及家僮于后，所以才有因杨氏而著称于世的“海盐腔”。其散曲中的写景之作，曲文华美，意境开阔；咏怀历史人物的曲作，咏史论世，格调健朗。"
  },
  "tags": []
}