{
  "id": 69663,
  "star": 2,
  "name": "【大石调】青杏子_骋怀花月酒",
  "dynasty": "元代",
  "content": "骋怀<br>花月酒家楼，可追欢亦可悲秋。悲欢聚散为常事，明眸皓齿，歌莺舞燕，各逞温柔。<br>【幺】人俊惜风流，欠前生酒病花愁。尚还不彻相思债，携云挈雨，批风切月，到处绸缪。<br>【催拍子】爱共寝花间锦鸠，恨孤眠水上白鸥。月宵花昼，大筵排回雪韦娘，小酌会窃香韩寿。举觞红袖，玉纤横管，银甲调筝，酒令诗筹。曲成诗就，韵协声律，情动魂消，腹稿冥搜。宿恩当受，水仙山鬼，月妹花妖，如还得遇，不许干休。会埋伏未尝泄漏。<br>【幺】群芳会首，繁英故友。梦回时绿肥红瘦，荣华过可见疏薄，财物广始知亲厚。慕新思旧，簪遗佩解，镜破钗分，蜂妒蝶羞。恶缘难救，痼疾长发，业贯将盈，努力呈头。冷飡重馅，口摇舌剑，吻搠唇枪，独攻决胜，混战无忧。不到得落人奸彀。<br>【尾】展放征旗任谁走，庙算神机必应口。一管笔在手，敢搦孙吴女兵斗。",
  "poet": {
    "id": 1009,
    "star": 0,
    "name": "曾瑞",
    "desc": "曾瑞（生卒年不详）， 元代散曲作家。字瑞卿，自号褐夫。大兴（今北京市大兴区）人。因喜江浙人才风物而移家南方。《录鬼簿》记他“临终之日，诣门吊者以千数”，可知他当时已有盛名。由于志不屈物，不解趋附奉承，所以终身不仕，优游市井，赖江淮一带熟人馈赠为生。善绘画，能作隐语小曲，散曲集有《诗酒馀音》行于当世，今佚。"
  },
  "tags": []
}