{
  "id": 68099,
  "star": 1,
  "name": "被花恼（自度腔）",
  "dynasty": "宋代",
  "content": "疏疏宿雨酿寒轻，帘幕静垂清晓。宝鸭微温瑞烟少。檐声不动，春禽对语，梦怯频惊觉。欹珀枕，倚银床，半窗花影明东照。 <br> 惆怅夜来风，生怕娇香混瑶草。披衣便起，小径回廊，处处多行到。正千红万紫竞芳妍，又还似、年时被花恼。蓦忽地，省得而今双鬓老。",
  "poet": {
    "id": 1515,
    "star": 0,
    "name": "杨缵",
    "desc": "杨缵，字继翁，号守斋，又号紫霞翁，严陵人，居钱塘。生卒年均不详，约宋理宗淳佑初前后在世。度宗时，女为淑妃，官列卿。好古博雅，善作墨竹，好弹琴，又能自度曲。缵着紫霞洞谱传于世。周密尝道其一枝春词守岁云，最为近世所称。"
  },
  "tags": []
}