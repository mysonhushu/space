{
  "id": 62739,
  "star": 1,
  "name": "水调歌头（寿陈菊坡枢密卓）",
  "dynasty": "宋代",
  "content": "身到紫枢府，一蹴凤池间。何妨到头富贵，却自恋家山。多少名缰利锁，尘满霜髯雪鬓，役役不知还。桃李竞春事，坡菊自清闲。 <br> 绿杨边，门径小，似僧关。吟情饮兴相将，二十载优闲。无限功名事业，分付儿孙纵靶，青镜尽朱颜。一语劝公酒，天下达尊三。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}