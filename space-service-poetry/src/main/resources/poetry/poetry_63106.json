{
  "id": 63106,
  "star": 1,
  "name": "满江红（和王伟翁上巳）",
  "dynasty": "宋代",
  "content": "睡起纱窗，问春信、几番风候。待去做、踏青鞋履，懒拈纤手。尘满翠微低B676叶，离愁推去来还又。把菱花、独对泪阑干，羞蓬首。 <br> 回鸾字，空怀袖。金缕曲，无心奏，记碧桃花下，夜参横斗。六幅罗裙香凝处，痕痕都是尊前酒。到如今、肠断怕回头，长门柳。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}