{
  "id": 43312,
  "star": 1,
  "name": "南湖春泛有客自北至说友人岑元…叙相思之志以寄焉",
  "dynasty": "唐代",
  "content": "故人隔楚水，日夕望芳洲。春草思眇眇，征云暮悠悠。 <br> 心期无形影，迹旷成阻修。有客江上至，知君佐雄州。 <br> 铿锵佩苍玉，躞蹀驱绛驺。伊昔中峰心，从来非此流。 <br> 资予长生诀，希彼高山俦。此情今如何，宿昔师吾谋。 <br> 别年谒禅老，更添石室筹。深见人间世，飘如水上沤。 <br> 蝉号齐王邸，月苦隋帝楼。声华尽冥寞，麋鹿徒呦呦。 <br> 我有一字教，坐然遗此忧。何烦脱珪组，不用辞王侯。 <br> 只在名位中，空门兼可游。",
  "poet": {
    "id": 392,
    "star": 0,
    "name": "皎然",
    "image": "http://img.gushiwen.org/authorImg/jiaoran.jpg",
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。"
  },
  "tags": []
}