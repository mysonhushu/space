{
  "id": 67092,
  "star": 1,
  "name": "望海潮（浮远堂）",
  "dynasty": "宋代",
  "content": "危岑孤秀，飞轩爽豁，空江泱漭黄流。吴札故邱，春申旧国，西风吹换清秋。沧海浪初收。共登高临眺，尊俎绸缪。凤集高冈，驹留空谷接英游。 <br> 八窗尽控琼钩。送帆樯杳杳，潮汐悠悠。千古兴怀，关河极目，愁边灭没轻鸥。淮岸隔重洲。认澹霞天末，一缕青浮。未许英雄老去，西北是神州。",
  "poet": {
    "id": 0,
    "star": 0,
    "name": "史隽之"
  },
  "tags": []
}