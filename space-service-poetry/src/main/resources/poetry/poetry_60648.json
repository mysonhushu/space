{
  "id": 60648,
  "star": 1,
  "name": "解蹀躞",
  "dynasty": "宋代",
  "content": "院宇无人晴昼，静看帘波舞。自怜春晚，漂流尚羁旅。那况泪湿征衣，恨添客鬓，终日子规声苦。 <br> 动离绪。谩徘徊愁步。何时再相遇。旧欢如昨，匆匆楚台雨。别后南北天涯，梦魂犹记关山，屡随书去。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}