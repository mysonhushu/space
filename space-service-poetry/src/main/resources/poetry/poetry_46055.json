{
  "id": 46055,
  "star": 1,
  "name": "冥会诗",
  "dynasty": "唐代",
  "content": "争不逢人话此身，此身长夜不知春。 <br> 自从国破家亡后，陇上惟添芳草新。 <br> 休说人间恨恋多，况逢佳客此相过。 <br> 堂中纵有千般乐，争及阳春一曲歌。 <br> 幽谷穷花似妾身，纵怀香艳吐无因。 <br> 多情公子能相访，应解回风暂借春。 <br> 恩情未足晓光催，数朵眠花未得开。 <br> 却羡一双金扼臂，得随人世出将来。",
  "poet": {
    "id": 0,
    "star": 0,
    "name": "宫嫔"
  },
  "tags": []
}