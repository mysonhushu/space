{
  "id": 47284,
  "star": 1,
  "name": "菩萨蛮",
  "dynasty": "唐代",
  "content": "陇云暗合秋天白，俯窗独坐窥烟陌。楼际角重吹， <br> 黄昏方醉归¤ <br> 荒唐难共语，明日还应去。上马出门时，金鞭莫与伊。 <br> 呜呜晓角调如语，画楼三会喧雷鼓。枕上梦方残， <br> 月光铺水寒¤ <br> 蛾眉应敛翠，咫尺同千里。宿酒未全消，满怀离恨饶。 <br> 锦茵闲衬丁香枕，银釭烬落犹慵寝。颙坐遍红炉， <br> 谁知情绪孤¤ <br> 少年狂荡惯，花曲长牵绊。去便不归来，空教骏马回。",
  "poet": {
    "id": 132,
    "star": 0,
    "name": "尹鹗",
    "desc": "尹鹗（约公元896年前后在世）字不详，成都人。生卒年均不详，约唐昭宗乾宁中前后在世。事前蜀后主王衍，为翰林校书。累官至参卿。花间集称尹参卿，性滑稽，工诗词，与李珣友善，作风与柳永相近，今存十七首。词存《花间集》、《尊前集》中。今有王国维辑《尹参卿词》一卷。"
  },
  "tags": []
}