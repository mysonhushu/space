{
  "id": 68670,
  "star": 1,
  "name": "风流子（泛湖）",
  "dynasty": "宋代",
  "content": "歌咽翠眉低。湖船客、尊酒谩重携。正断续齐钟，高峰南北，飘零野褐，太乙东西。凄凉处，翠凉处，翠连松九里，僧马溅障泥。葛岭楼台，梦随烟散，吴山宫阙，恨与云齐。 <br> 灵峰飞来久，飞不去，有落日断猿啼。无限风荷废港，露柳荒畦。岳公英骨，麒麟旧冢，坡仙吟魄，莺燕长堤。欲吊梅花无句，素壁慵题。",
  "poet": {
    "id": 2219,
    "star": 0,
    "name": "罗志仁",
    "desc": "罗志仁，南宋末遗民词人。生卒年不详。字寿可，号秋壶，清江（今江西樟树市西南）人。度宗咸淳九年（公元1273年）预乡荐。元世祖至元二十四年（公元1287年）应荐为天长书院山长。清同治《清江县志》卷八有传。罗志仁曾作诗颂文天祥，饥留梦炎，几得祸，逃而免。与刘将孙交厚。《全宋词》录有其词7首。厉鹗在《论词绝句十二首》（其九）中论其词说：“送春苦调刘须溪，吟到壶秋句绝奇”。在词中，罗志仁亦是用奇绝之笔抒写自己的亡国之恨和兴亡之感，情词凄苦，沉郁悲壮。"
  },
  "tags": []
}