{
  "id": 58504,
  "star": 1,
  "name": "满江红（冬至）",
  "dynasty": "宋代",
  "content": "薄日轻云，天气好、相将祈谷。民情喜、颂声洋溢，清风斯穆。饮酒不多元有量，吟诗无数添新轴。对古人、一笑我真愚。君无俗。 <br> 斜川路，经行熟。黄花在，归心足。问渊明去后，有谁能属。神武衣冠惊梦里，江湖渔钓论心曲。但从今、散发更披襟，谁能束。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}