{
  "id": 68728,
  "star": 2,
  "name": "念奴娇（寿萧守）",
  "dynasty": "宋代",
  "content": "萧守六月九日生。其时购得右曼卿书寿字碑，挂於厅壁，乃景佑五年六月九日书，月日恰同，用以为意。 <br> 金塘瑞溢，爱琉璃十顷，风漪摇碧。玉女三千擎翠盖，簇拥芙容仙伯。鸾鹤回翔，龙蛇飞动，醉墨挥仙笔。磨崖书寿，分明知是今日。 <br> 应为今日生申，银钩照坐，光满图书壁。竹马儿童传好语，小住湖山开国。玉玺成文，金莲赐对，剑履登玄石。丹砂九转，功成依旧头黑。",
  "poet": {
    "id": 0,
    "star": 0,
    "name": "赵汝恂"
  },
  "tags": []
}