{
  "id": 7242,
  "star": 2,
  "name": "蓟北行二首",
  "dynasty": "唐代",
  "content": "旄头有精芒，胡骑猎秋草。羽檄南渡河，边庭用兵早。 <br> 汉家爱征战，宿将今已老。辛苦羽林儿，从戎榆关道。 <br> 一身救边速，烽火通蓟门。前军飞鸟断，格斗尘沙昏。 <br> 寒日鼓声急，单于夜将奔。当须徇忠义，身死报国恩。",
  "poet": {
    "id": 2927,
    "star": 0,
    "name": "李希仲",
    "desc": "李希仲，唐朝时期人物，赵郡人。天宝初，宰偃师。范阳兵起，挈家避乱入江淮。诗三首。"
  },
  "tags": []
}