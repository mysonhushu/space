{
  "id": 5147,
  "star": 1,
  "name": "和荐福寺英公新构禅堂",
  "dynasty": "唐代",
  "content": "上人久弃世，中道自忘筌。寂照出群有，了心清众缘。 <br> 所以于此地，筑馆开青莲。果药罗砌下，烟虹垂户前。 <br> 咒中洒甘露，指处流香泉。禅远目无事，体清宵不眠。 <br> 枳闻庐山法，松入汉阳禅。一枕西山外，虚舟常浩然。",
  "poet": {
    "id": 2486,
    "star": 0,
    "name": "丁仙芝",
    "desc": "丁仙芝，字元祯，曲阿（今江苏丹阳市）人，唐开元十三年登进士第，仕途颇波折，至十八年仍未授官，后亦仕至主簿、余杭县尉等职，好交游，其诗仅存十四首。"
  },
  "tags": []
}