{
  "id": 67264,
  "star": 1,
  "name": "万年欢（寿乔丞相）",
  "dynasty": "宋代",
  "content": "恭审特进枢使大丞相国公先生神钟维岳，帝赉肖岩。方蓂开第一叶之初，正椿衍八千岁之始，眷隆神极，福被海隅。某夙荷陶镕，倍增喜抃。效动一乐阕，寄调万年欢。伏乞钧慈，俯垂电览。 <br> 衙武期颐，与文公福艾，俱号贤相。今我元台，齿德又居其上。玉立擎天一柱，似泰华、气凌秋壮。明良会，千载风云，长为龙衮凭仗。 <br> 清知孔山叠嶂。有猿吟鹤舞，日俟鸠杖。无忝苍生依依，未容高尚。待整顿、乾坤了当，与蓬岛、神仙来往。摩铜狄，点检笙歌，菊浮香泛新酿。",
  "poet": {
    "id": 0,
    "star": 0,
    "name": "厉寺正"
  },
  "tags": []
}