{
  "id": 46756,
  "star": 1,
  "name": "田家作",
  "dynasty": "唐代",
  "content": "卧见高原烧，闲寻空谷泉。土膏消腊后，麦陇发春前。 <br> 药验桐君录，心齐庄子篇。荒村三数处，衰柳百馀年。 <br> 好就山僧去，时过野舍眠。汲流宁厌远，卜地本求偏。 <br> 向子谙樵路，陶家置黍田。雪峰明晚景，风雁急寒天。 <br> 且复冠名鹖，宁知冕戴蝉。问津夫子倦，荷蓧丈人贤。 <br> 顾物皆从尔，求心正傥然。稽康懒慢性，只自恋风烟。",
  "poet": {
    "id": 397,
    "star": 0,
    "name": "皇甫冉",
    "image": "http://img.gushiwen.org/authorImg/huangfuran.jpg",
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。"
  },
  "tags": []
}