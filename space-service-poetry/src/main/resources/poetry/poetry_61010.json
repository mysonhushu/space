{
  "id": 61010,
  "star": 1,
  "name": "沁园春（维扬作）",
  "dynasty": "宋代",
  "content": "辽鹤重来，不见繁华，只见凋残。甚都无人诵，何郎诗句，也无人报，书记平安。闾里俱非，江山略是，纵有高楼莫倚栏。沈吟处，但萤飞草际，雁起芦间。 <br> 不辞露宿风餐。怕万里归来双鬓斑。算这边赢得，黑貂裘敝，那边输了，翡翠衾寒。檄草流传，吟笺倚阁，开到琼花亦懒看。君记取，向中州差乐，塞地无欢。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}