{
  "id": 4214,
  "star": 1,
  "name": "唐封泰山乐章。豫和六首",
  "dynasty": "唐代",
  "content": "挹泰坛，紫泰清。受天命，报天成。 <br> 竦皇心，荐乐声。志上达，歌下迎。 <br> 亿上帝，临下庭。骑日月，陪列星。 <br> 嘉视信，大糦馨。澹神心，醉皇灵。 <br> 相百辟，贡八荒。九歌叙，万舞翔。 <br> 肃振振，铿皇皇。帝欣欣，福穰穰。 <br> 高在上，道光明。物资始，德难名。 <br> 承眷命，牧苍生。寰宇谧，泰阶平。 <br> 天道无亲，至诚与邻。山川遍礼，宫徵惟新。 <br> 玉帛非盛，聪明会真。正斯一德，通乎百神。 <br> 享帝享亲，维孝维圣。缉熙懿德，敷扬成命。 <br> 华夷志同，笙镛礼盛。明灵降止，感此诚敬。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}