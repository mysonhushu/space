{
  "id": 70548,
  "star": 1,
  "name": "【南吕】骂玉郎过感皇恩采茶歌",
  "dynasty": "元代",
  "content": "四时闺怨<br>春<br>花飞春去愁偏甚，情缘恶梦难禁，分钗破监别离谶。泪满襟，鸾拆衾，鸳分枕。弦断瑶琴，髻坠琼簪，玉消香，裙退锦，钏憁金。郎欢娱未审，妾烦恼特深。慵针指，懒梳掠，倦登临。<br>闷相侵，恨相寻，闲愁闲闷绿成阴。念想逐宵浑废寝，相思无日不伤心。<br>夏<br>纱厨烟淡波纹簟，惊午梦恨厌厌，别离情绪难绝念。闷转添，恨转添，愁无厌。<br>问卜求签，有苦无甜。痛无心，调锦瑟，对妆奁。泪淹残杏脸，愁压损眉尖。欢娱俭，愁检束，闷拘钳。近雕檐，簌朱帘，困人天气扇慵拈。云髻蓬松愁病染，缃裙宽掩舞腰纤。<br>秋<br>斜阳万点昏鸦乱，闲楼阁映林峦，漫天愁闷为奴伴。眉黛攒，秋水漫，柔肠断。<br>刀搅锥剜，情苦心酸。晚帘栊，笼双凤，锁孤鸾。病身属恨管，暮景序愁端。云初判，月正圆，夜漫漫。景难观，闷难搬，流苏空掩枕衾宽。暗想有缘添恨满，料应无梦继情欢。<br>冬<br>同云黯黯冰花放，梅扑簌絮颠狂，严凝寒透红绡帐。情感伤，难抵当，愁魔障。<br>风竹敲窗。雪月侵廊。暮寒生，欢梦少，漏声长。漫魂劳意攘，空腹热肠荒。何曾忘，愁万缕，泪千行。掩空堂，锁余香，消疏景物助凄凉。梅竹无言成闷赏，心情怀恨入愁乡。<br>渔父<br>长天远水秋光淡，天连水影相涵，澄波万顷渔舟泛。月满潭，鱼满篮，船着缆。<br>紫蟹黄柑，白洒红蚶。醉魂酣，杯量减，酒空坛。赖江湖壮胆，仗鱼鳖供馋。睚时暂，同苦甘，共妻男。暮云昙，晓山岚，六合为我一茅庵。富贵荣华难强揽，衣食饱暖更无贪。<br>风情<br>酸丁词客人多儳，歌白苎泪青衫，风流歇豁着坑陷。冷句儿詀，好话儿□鸟，踏科儿钐。风月贪婪，云雨尴九咸。你妆憨，咱□淹。影羞惭，惜花心旋减，噀玉口牢缄。情绝滥，意莫贪，眼休馋。出深潭，上高岩，方知色界海中淹。美女花娇休去览，老婆禅奥莫来参。<br>惜花春起早<br>春鸡梦断云屏夜，银烛短篆烟斜，朱帘卷起梨花月。酒晕颊，人乍怯，风儿劣。<br>绿映红遮，似锦障周折。金沙软睡鸳鸯，杨柳晴啼杜宇，牡丹暖宿胡蝶。花枝蹀躞，花影重叠。木香洞薰兰麝，茶蘼架飘玉雪，苍苔径绣纹缬。秋千外月儿斜，西楼畔鸟声歇，海棠丝穿透露珠儿踅。宿酒禁持人困也，东风寒似夜来些。<br>闺情<br>才郎远送秋江岸，斟别酒唱阳关，临岐无语空长叹。酒已阑，曲未残，人初散。<br>月缺化残，枕剩衾寒。脸消香，眉蹙黛，髻松鬟。心长怀去后，信不寄平安。拆鸾凤，分莺燕，杳鱼雁。对遥山，倚阑干，当时无计锁雕鞍。去后思量悔应晚，别时容易见时难。<br>闺中闻杜鹃<br>无情杜宇闲淘气，头直上耳根底，声声聒得人心碎。你怎知，我就里，愁无际。<br>帘幕低垂，重门深闭。曲阑边，雕檐外，画楼西。把春酲唤起，将晓梦惊回。无明夜，闲聒噪，厮禁持。我几曾离，这绣罗帏，没来由劝我道不如归。狂客江南正道迷，这声儿好去对俺那人啼。",
  "poet": {
    "id": 1009,
    "star": 0,
    "name": "曾瑞",
    "desc": "曾瑞（生卒年不详）， 元代散曲作家。字瑞卿，自号褐夫。大兴（今北京市大兴区）人。因喜江浙人才风物而移家南方。《录鬼簿》记他“临终之日，诣门吊者以千数”，可知他当时已有盛名。由于志不屈物，不解趋附奉承，所以终身不仕，优游市井，赖江淮一带熟人馈赠为生。善绘画，能作隐语小曲，散曲集有《诗酒馀音》行于当世，今佚。"
  },
  "tags": []
}