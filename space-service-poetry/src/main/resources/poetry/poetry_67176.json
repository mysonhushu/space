{
  "id": 67176,
  "star": 1,
  "name": "沁园春（寿楚阳赵宰·四月初二）",
  "dynasty": "宋代",
  "content": "瑞就柯山，昴宿储祥，嵩岳降神。羡堂堂玉莹，汪汪陂量，一襟风月，满腹经纶。试部丹砂，聊乘凫舄，来种锦江桃李春。弦歌地，看吏能绰著，荐墨争新。 <br> 从兹大振家声。待京国来归专秉钧。想宸恩初拜，北门学士，都人尽道，东阁郎君。雨细丝轻，梅黄金重，两荚宝阶呈端蓂。称觞庆，愿莱衣衮衮，长照壮椿。",
  "poet": {
    "id": 0,
    "star": 0,
    "name": "周申"
  },
  "tags": []
}