{
  "id": 39871,
  "star": 1,
  "name": "题咸阳楼",
  "dynasty": "唐代",
  "content": "晚亚古城门，凭高黯客魂。塞侵秦旧国，河浸汉荒村。 <br> 客路飏书烬，人家带水痕。猎频虚冢穴，耕苦露松根。 <br> 墙外峰粘汉，冰中日晃原。断碑移作砌，广第灌成园。 <br> 北马疑眠碛，南人忆钓湓。桥闲野鹿过，街静禁鸦翻。 <br> 滩鼓城隍动，云冲太白昏。标衣多吕裔，荷锸或刘孙。 <br> 吊问难知主，登攀强滴樽。不能扶壮势，冠剑惜乾坤。",
  "poet": {
    "id": 606,
    "star": 0,
    "name": "李洞",
    "desc": "李洞，字才江，人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。 晚唐诗人李洞有一百七十余首诗歌(残句六句)流传至今,其中涉及蜀中的诗篇约有三十首,占其创作总量的六分之一,足见蜀中经历在其诗歌创作中占有的重要地位。"
  },
  "tags": []
}