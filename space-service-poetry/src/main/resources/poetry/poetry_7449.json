{
  "id": 7449,
  "star": 2,
  "name": "陪张丞相祠紫盖山，途经玉泉寺",
  "dynasty": "唐代",
  "content": "望秩宣王命，斋心待漏行。青衿列胄子，从事有参卿。 <br> 五马寻归路，双林指化城。闻钟度门近，照胆玉泉清。 <br> 皂盖依松憩，缁徒拥锡迎。天宫上兜率，沙界豁迷明。 <br> 欲就终焉志，恭闻智者名。人随逝水没，波逐覆舟倾。 <br> 想像若在眼，周流空复情。谢公还欲卧，谁与济苍生。",
  "poet": {
    "id": 757,
    "star": 0,
    "name": "孟浩然",
    "image": "http://img.gushiwen.org/authorImg/menghaoran.jpg",
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。"
  },
  "tags": []
}