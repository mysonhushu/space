{
  "id": 68630,
  "star": 1,
  "name": "平韵满江红（题宜春台）",
  "dynasty": "宋代",
  "content": "碧蘸江山，鹤唳晓、云献画屏。瑶宫敞、舞金翔翠，巍枕春城。龙背神瓢飞旱雨，虹光花石转阴晴。蔼画香、飞雾福苍生，千古灵。 <br> 箫鸾响，笙鹤鸣。瑞烟起，彩云行。满阑干花影，绣飏帘旌。佛界三千笼日月，仙楼十二挂星辰。望赭袍、霞珮并云軿，游紫清。",
  "poet": {
    "id": 0,
    "star": 0,
    "name": "李琳"
  },
  "tags": []
}