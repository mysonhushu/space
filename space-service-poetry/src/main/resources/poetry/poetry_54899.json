{
  "id": 54899,
  "star": 3,
  "name": "满庭芳（簪梅）",
  "dynasty": "宋代",
  "content": "弄月黄昏，封霜清晓，数枝影堕溪滨。化工先手，幻出一番新。片片雕酥碾玉，寒苞似、已泄香尘。聊相对，畸人投分，尊酒认荀陈。 <br> 吾年，今老矣，佳人薄相，笑插林巾。愧苍颜白发，回授乌云。玉镜台边试看，相宜是、浅笑轻颦。君知否，寿阳额上，不似鬓边春。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}