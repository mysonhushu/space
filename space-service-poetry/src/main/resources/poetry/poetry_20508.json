{
  "id": 20508,
  "star": 1,
  "name": "答孟东野",
  "dynasty": "唐代",
  "content": "酸寒孟夫子，苦爱老叉诗。生涩有百篇，谓是琼瑶辞。 <br> 百篇非所长，忧来豁穷悲。唯有刚肠铁，百炼不柔亏。 <br> 退之何可骂，东野何可欺。文王已云没，谁顾好爵縻。 <br> 生死守一丘，宁计饱与饥。万事付杯酒，从人笑狂痴。",
  "poet": {
    "id": 788,
    "star": 0,
    "name": "刘叉",
    "image": "http://img.gushiwen.org/authorImg/liucha.jpg",
    "desc": "刘叉，唐代诗人。生卒年、字号、籍贯等均不详。活动在元和年代。他以“任气”著称，喜评论时人。韩愈善接天下士，他慕名前往，赋《冰柱》、《雪车》二诗，名出卢仝、孟郊二人之上。后因不满韩愈为谀墓之文，攫取其为墓铭所得之金而去，归齐鲁，不知所终。"
  },
  "tags": []
}