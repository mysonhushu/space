{
  "id": 4008,
  "star": 1,
  "name": "久戍边城有怀京邑",
  "dynasty": "唐代",
  "content": "扰扰风尘地，遑遑名利途。盈虚一易舛，心迹两难俱。 <br> 弱龄小山志，宁期大丈夫。九微光贲玉，千仞忽弹珠。 <br> 棘寺游三礼，蓬山簉八儒。怀铅惭后进，投笔愿前驱。 <br> 北走非通赵，西之似化胡。锦车朝促候，刁斗夜传呼。 <br> 战士青丝络，将军黄石符。连星入宝剑，半月上雕弧。 <br> 拜井开疏勒，鸣桴动密须。戎机习短蔗，祆祲静长榆。 <br> 季月炎初尽，边亭草早枯。层阴笼古木，穷色变寒芜。 <br> 海鹤声嘹唳，城乌尾毕逋。葭繁秋色引，桂满夕轮虚。 <br> 行役风霜久，乡园梦想孤。灞池遥夏国，秦海望阳纡。 <br> 沙塞三千里，京城十二衢。杨沟连凤阙，槐路拟鸿都。 <br> 璧殿规宸象，金堤法斗枢。云浮西北盖，月照东南隅。 <br> 宝帐垂连理，银床转辘轳。广筵留上客，丰馔引中厨。 <br> 漏缓金徒箭，娇繁玉女壶。秋涛飞喻马，秋水泛仙舻。 <br> 意气风云合，言忘道术趋。共矜名已泰，讵肯沫相濡。 <br> 有志惭雕朽，无庸类散樗。关山暂超忽，形影叹艰虞。 <br> 结网空知羡，图荣岂自诬。忘情同塞马，比德类宛驹。 <br> 陇坂肝肠绝，阳关亭候迂。迷魂惊落雁，离恨断飞凫。 <br> 春去荣华尽，年来岁月芜。边愁伤郢调，乡思绕吴歈. <br> 河气通中国，山途限外区。相思若可寄，冰泮有衔芦。",
  "poet": {
    "id": 714,
    "star": 0,
    "name": "骆宾王",
    "image": "http://img.gushiwen.org/authorImg/luobinwang.jpg",
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。"
  },
  "tags": []
}