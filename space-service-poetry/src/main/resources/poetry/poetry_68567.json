{
  "id": 68567,
  "star": 1,
  "name": "洞仙歌（刘守之任）",
  "dynasty": "宋代",
  "content": "银菟分竹，是君王亲付。州在扶舆最清处。紫云楼、记取天语丁宁，襦绔手，好好为吾摩拊。 <br> 望公如望月，见说郴江，父老多时问来暮。旌旆试初凉，紫马西来，青丝络、秋风满路。早橘井丹成入仙班，有乔木前芳，事须公做。",
  "poet": {
    "id": 440,
    "star": 0,
    "name": "詹玉",
    "desc": "詹玉（生卒年不详）字可大，号天游，古郢（今湖北）人。至元间历除翰林应奉、集贤学士，为桑哥党羽。桑歌败，为崔劾罢（见《元史。崔传》）。著有《天游词》一卷。主要作品有《齐天乐·送童瓮天兵后归杭》《汉宫春》《桂枝香》《多丽》《三姝媚》《渡江云》等。"
  },
  "tags": []
}