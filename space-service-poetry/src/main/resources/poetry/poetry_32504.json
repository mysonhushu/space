{
  "id": 32504,
  "star": 2,
  "name": "门前柳",
  "dynasty": "唐代",
  "content": "门前蜀柳□知春，风淡暖烟愁杀人。将谓只栽郡楼下， <br> 不知迤逦连南津。南津柳色连南市，南市戎州三百里。 <br> 夷陬蛮落相连接，故乡莫道心先死。我今帝里尚有家， <br> 门前嫩柳插仙霞。晨沾太一坛边雨，暮宿凤凰城里鸦。 <br> 别来三载当谁道，门前年年绿阴好。春来定解飞雪花， <br> 雨后还应庇烟草。忆昔当年栽柳时，新芽茁茁嫌生迟。 <br> 如今宛转稊著地，常向绿阴劳梦思。不道彼树好， <br> 不道此树恶。试将此意问野人，野人尽道生处乐。 <br> 为报门前杨柳栽，我应来岁当归来。纵令树下能攀折， <br> 白发如丝心似灰。",
  "poet": {
    "id": 2448,
    "star": 0,
    "name": "崔珏",
    "desc": "崔珏（音jue决），字梦之，唐朝人。尝寄家荆州，登大中进士第，由幕府拜秘书郎，为淇县令，有惠政，官至侍御。其诗语言如鸾羽凤尾，华美异常；笔意酣畅，仿佛行云流水，无丝毫牵强佶屈之弊；修辞手法丰富，以比喻为最多，用得似初写黄庭、恰到好处。诗作构思奇巧，想象丰富，文采飞扬。例如《有赠》一诗写美人的倾国之貌，“烟分顶上三层绿，剑截眸中一寸光”、“两脸夭桃从镜发，一眸春水照人寒”等句，其设喻之奇、对仗之工、用语之美，真令人叹为观止、为之绝倒，梦之真可谓是镂月裁云之天工也。诗一卷(全唐诗中卷第五百九十一），所录尽是佳作。"
  },
  "tags": []
}