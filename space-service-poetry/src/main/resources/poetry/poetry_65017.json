{
  "id": 65017,
  "star": 1,
  "name": "天香（对梅花怀王侍御）",
  "dynasty": "宋代",
  "content": "漠漠江皋，迢迢驿路，天教为春传信。万木丛边，百花头上，不管雪飞风紧。寻交访旧，惟翠竹、寒松相认。不意牵丝动兴，何心衬妆添晕。孤标最甘冷落，不许蝶亲蜂近。直自从来洁白，个中清韵。尽做重闻塞管，也何害、香销粉痕尽。待到和羹，才明底蕴。",
  "poet": {
    "id": 0,
    "star": 0,
    "name": "刘镇"
  },
  "tags": []
}