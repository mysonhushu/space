{
  "id": 61107,
  "star": 1,
  "name": "满江红（林元质侍郎生日四月二十九日）",
  "dynasty": "宋代",
  "content": "天上人间，好时节、无过初夏。君记取、瞿昙生后，纯阳来也。风骨清＿如野鹤，门庭低小才旋马。更旁无红粉有青奴，堪娱夜。 <br> 鲸口吸，银瓶泻。蝇头字，篝灯写。数而今铁笔，谁如公者。便合去开丞相阁，未应牵入耆英社。待调羹事了却归来，寻前话。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}