{
  "id": 17342,
  "star": 1,
  "name": "郡中玩月，寄江南李少尹虞部孟员外三首",
  "dynasty": "唐代",
  "content": "月满自高丘，江通无狭流。轩窗开到晓，风物坐含秋。 <br> 鹊警银河断，蛩悲翠幕幽。清光望不极，耿耿下西楼。 <br> 桂华临洛浦，如挹李膺仙。兹夕披云望，还吟掷地篇。 <br> 凤池分直夜，牛渚泛舟年。会是风流赏，惟君内史贤。 <br> 圆景旷佳宾，徘徊夜漏频。金波徒泛酒，瑶瑟已生尘。 <br> 露白移长簟，风清挂幅巾。西园旧才子，想见洛阳人。",
  "poet": {
    "id": 639,
    "star": 0,
    "name": "羊士谔",
    "image": "http://img.gushiwen.org/authorImg/yangshie.jpg",
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。"
  },
  "tags": []
}