{
  "id": 61322,
  "star": 1,
  "name": "忆旧游慢",
  "dynasty": "宋代",
  "content": "望红渠影里，冉冉斜阳，十里堤平。唤起江湖梦，向沙鸥住处，细说前盟。水乡六月无暑，寒玉散清冰。笑老去心情，也将醉眼，镇为花青。 <br> 亭亭。步明镜，似月浸华清，人在秋庭。照夜银河落，想粉香湿露，恩泽初承。十洲缥缈何许，风引彩舟行。尚忆得西施，余情袅袅烟水汀。",
  "poet": {
    "id": 502,
    "star": 0,
    "name": "赵以夫",
    "desc": "赵以夫（一一八九～一二五六），字用父，号虚斋。居长乐（今属福建）。宁宗嘉定十年（一二一七）进士。知监利县。理宗端平初知漳州。嘉熙初以枢密都丞旨兼国史院编修官（《南宋馆阁续录》卷九）。二年，知庆元府兼沿海制置副使，四年，复除枢密都承旨（《宝庆四明志》卷一）淳祐五年（一二四五），出知建康府，七年，知平江府（《南宋制抚年表》卷上）。以资政殿学士致仕。宝祐四年卒，年六十八。事见《后村大全集》卷一四二《虚斋资政赵公神道碑》。"
  },
  "tags": []
}