{
  "id": 58606,
  "star": 1,
  "name": "念奴娇（上德安王文甫生辰）",
  "dynasty": "宋代",
  "content": "麦秋天气，正玉杓斡暑，熏弦鸣律。浴佛生朝初过也，还数佳辰三日。筮水呈祥，梦态叶庆，宝运符千一。太平朝野，异人端为时出。 <br> 须信家世蝉联，乃翁遗范在，子孙逢吉。雾隐巢云聊寄傲，行矣飞英腾实。瀑布泉清，炉峰气秀，光映霞觞溢。萱堂争看，彩衣红堕双橘。",
  "poet": {
    "id": 574,
    "star": 0,
    "name": "石孝友",
    "desc": "石孝友，南宋词人，字次仲，江西南昌人。生卒年不详。宋孝宗乾道二年（1166）进士。填词常用俚俗之语，状写男女情爱。仕途不顺，不羡富贵，隐居于丘壑之间。 石孝友著有《金谷遗音》，《直斋书录解题》著录一卷，明《唐宋名贤百家词》本作《金谷词》，不分卷。有明汲古阁《宋六十名家词》本、《四部备要》排印本。《全宋词》据毛□校汲古阁本收录。"
  },
  "tags": []
}