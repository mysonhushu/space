{
  "id": 65435,
  "star": 1,
  "name": "瑶台第一层（上元扈跸）",
  "dynasty": "宋代",
  "content": "嶰管声催。人报道〓嫦娥步月来。凤灯鸾炬，寒轻帘箔，光泛楼台。万年春未老，更帝乡日月蓬莱。从仙仗，看星河银界，锦绣天街。欢陪。千官万骑，九霄人在五云堆。紫袍光里，星球宛转，花影徘徊。未央宫漏永，散异香、龙阙崔嵬。翠与回。奏仙歌韶吹，宝殿尊罍。",
  "poet": {
    "id": 2561,
    "star": 0,
    "name": "赵仲御",
    "desc": "赵仲御（1052-1122）宋朝宗室大臣，商王赵元份曾孙、濮安懿王赵允让孙，昌王赵宗晟子。自幼卓尔不群，晓通经史，多识朝廷典故。居父丧，宋哲宗起为宗正卿，力辞，诏虚位以须终制，累迁镇宁、保宁、昭信、武安节度使，封汝南、华原郡王。天宁节，辽使在廷，宰相适谒告，仲御摄事，率百僚上寿，若素习者。帝每见必加优礼，称为嗣王。宣和四年五月薨，年七十一，赠太傅，追封郇王，谥康孝。"
  },
  "tags": []
}