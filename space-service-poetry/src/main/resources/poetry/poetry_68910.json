{
  "id": 68910,
  "star": 1,
  "name": "满江红（寿妇人又受命·十月廿七）",
  "dynasty": "宋代",
  "content": "清晓新妆，鸾台畔、潜呼小玉。问阿谁庭院，调长生曲。报道隔邻人庆寿，新来荣领金花轴。细推来、阳月已将周，惟三宿。 <br> 陈□颂，年多祝。环珠翠，人如簇。奉金杯相庆，满斟醽醁。愿享麻姑难老福，屡餐母蟠桃熟。更儿孙、岁岁莱庭，蓝袍绿。",
  "poet": {
    "id": 0,
    "star": 0,
    "name": "草夫人"
  },
  "tags": []
}