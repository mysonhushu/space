{
  "id": 45324,
  "star": 1,
  "name": "谢徽上人见惠二龙障子，以短歌酬之",
  "dynasty": "唐代",
  "content": "我见苏州昆山金城中，金城柱上有二龙。 <br> 老僧相传道是僧繇手，寻常入海共龙斗。 <br> 又闻蜀国玉局观有孙遇迹，盘屈身长八十尺。 <br> 游人争看不敢近，头觑寒泉万丈碧。近有五羊徽上人， <br> 闲工小笔得意新。画龙不夸头角及须鳞，只求筋骨与精神。 <br> 徽上人，真艺者。惠我双龙不言价，等闲不敢将悬挂。 <br> 恐是叶公好假龙，及见真龙却惊怕。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}