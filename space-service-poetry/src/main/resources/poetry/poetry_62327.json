{
  "id": 62327,
  "star": 1,
  "name": "念奴娇（赋德清县圃明秀亭）",
  "dynasty": "宋代",
  "content": "思生晚眺，岸乌纱平步，春云层绿。罨画屏风开四面，各样莺花结束。寒欲残时，香无著处，千树风前玉。游蜂飞过，隔墙疑是金谷。 <br> 偏称晚色横烟，愁凝峨髻，澹生绡裙幅。缥缈孤山南畔路，相对花房竹屋。溪足沙明，岩阴石秀，梦冷吟亭宿。松风古涧，高调月夜清曲。",
  "poet": {
    "id": 670,
    "star": 0,
    "name": "吴文英",
    "image": "http://img.gushiwen.org/authorImg/wuwenying.jpg",
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。"
  },
  "tags": []
}