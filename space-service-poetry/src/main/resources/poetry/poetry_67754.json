{
  "id": 67754,
  "star": 1,
  "name": "蓦山溪（建康郡圃赏芍药）",
  "dynasty": "宋代",
  "content": "玉麟春晚，绿篇甘棠荫。可是惜花深，旋移得、翻阶红影。朱帘卷处，如在古扬州，宝璎珞，玉盘盂，娇艳交相映。 <br> 蓬莱殿里，几样春风鬓。生怕逐朝云，更罗幕、重重遮定。多情绛蜡，常见醉时容，萦舞袖，蔌歌尘，莫负良宵永。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}