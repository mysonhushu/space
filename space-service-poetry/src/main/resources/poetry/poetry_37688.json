{
  "id": 37688,
  "star": 1,
  "name": "醮词",
  "dynasty": "唐代",
  "content": "犬咬天关闭，彩童呼仙吏。一封红篆书，为奏尘寰事。 <br> 八极鳌柱倾，四溟龙鬣沸。长庚冷有芒，文曲淡无气。 <br> 乌轮不再中，黄沙瘗腥鬼。请帝命真官，临云启金匮。 <br> 方与清华宫，重正紫极位。旷古雨露恩，安得惜沾施。 <br> 生人血欲尽，搀抢无饱意。",
  "poet": {
    "id": 2956,
    "star": 0,
    "name": "李沇",
    "desc": "李沇，唐诗人。字东济，江都（今扬州）人。父李蹊，昭宗时为宰相。沇有俊才，文学渊奥，当时公相子弟无能及之。其应举时之行卷《明易先生书》、《答明易先生书》，颇为时人所称赏。昭宗乾宁二年(895)，父子同为王行瑜所杀。后行瑜被诛，诏赠沇礼部员外郎。《全唐诗》录存其诗六首。"
  },
  "tags": []
}