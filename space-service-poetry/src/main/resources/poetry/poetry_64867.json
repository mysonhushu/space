{
  "id": 64867,
  "star": 3,
  "name": "长相思令",
  "dynasty": "宋代",
  "content": "旧燕初归，梨花满院，迤逦天气融和。新晴巷陌，是处轻车骏马，禊饮笙歌。旧赏人非，对佳时、一向乐少愁多。远意沉沉，幽闺独自颦蛾。 <br> 正消黯、无言自感，凭高远意，空寄烟波。从来美事，因甚天教，两处多磨。开怀强笑，向新来、宽却衣罗。似恁他、人怪憔悴，甘心总为伊呵。",
  "poet": {
    "id": 2727,
    "star": 0,
    "name": "谭意哥",
    "image": "http://img.gushiwen.org/authorImg/tanyige.jpg",
    "desc": "谭意哥，小字英奴，宋代人。流落长沙为妓，后嫁汝州张正字。谭意哥幼失双亲，及长工诗文，堕为官妓。哥者，实歌也，即谭意歌。刘斧《青琐高议》别集卷二。原题无“传”字，是后来加上的。谭意歌是封建社会一位典型的有文化知识，才貌双全而又深重恩义的女性。比之于柳如是，李师师者有过之无不及。"
  },
  "tags": []
}