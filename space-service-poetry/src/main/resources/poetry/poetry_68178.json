{
  "id": 68178,
  "star": 1,
  "name": "木兰花慢（寄豫章故人）",
  "dynasty": "宋代",
  "content": "故人知健否，又过了、一番秋。记十载心期，苍苔茅屋，杜若芳洲。天遥梦飞不到，但滔滔、岁月水东流。南浦春波旧别，西山暮雨新愁。 <br> 吴钩。光透黑貂裘。客思晚悠悠。更何处相逢，残更听雁，落日呼鸥。沧江白云无数，约他年、携物上扁舟。鸦阵不知人意，黄昏飞向城头。",
  "poet": {
    "id": 2573,
    "star": 0,
    "name": "李珏",
    "desc": "（南宋）淳熙（一一七四―一一八九）间画院待诏，从训子。道释、人物及花鸟，能世其业。《图绘宝鉴》、《画史会要》"
  },
  "tags": []
}