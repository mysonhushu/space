{
  "id": 5432,
  "star": 2,
  "name": "嵩山十志十首。幂翠庭",
  "dynasty": "唐代",
  "content": "幂翠庭者，盖崖巘积阴，林萝沓翠，其上绵幂，其下深湛。 <br> 可以王神，可以冥道矣。及喧者游之，则酣谑永日， <br> 汩清薄厚。词曰： <br> 青崖阴兮月涧曲，重幽叠邃兮隐沦躅。 <br> 草树绵幂兮翠蒙茏，当其无兮庭在中。 <br> 当无有用兮幂翠庭，神可谷兮道可冥。 <br> 有幽人兮张素琴，皇徽兮绿水阴，德之愔兮澹多心。",
  "poet": {
    "id": 2192,
    "star": 0,
    "name": "卢鸿一",
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。"
  },
  "tags": []
}