{
  "id": 61848,
  "star": 1,
  "name": "减字木兰花（丙午和朱希真韵）",
  "dynasty": "宋代",
  "content": "无可不可。还你天公还我我。味触声香。尽付庄周蝶满床。 <br> 谩天不过。留取心机休用破。净几明窗。乐取闲中日月长。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}