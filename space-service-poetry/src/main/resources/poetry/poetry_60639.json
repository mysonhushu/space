{
  "id": 60639,
  "star": 1,
  "name": "宴清都",
  "dynasty": "宋代",
  "content": "暮色闻津鼓。烟波碧、数行征雁时度。轻榔聚网，长歌和楫，水村渔户。行人又落天涯，但怅望、高阳伴侣。记旧日、酒卸宫袍，马酬少妾词赋。 <br> 如今鬓影萧然，相逢似雪，徒话愁苦。芳尘暗陌。残花遍野，岁华空去。垂杨翠拂门径，尚梦想、当时住处。纵早归、绿渐成阴，青娥在否。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}