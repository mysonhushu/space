{
  "id": 61414,
  "star": 1,
  "name": "摸鱼儿（荼＿）",
  "dynasty": "宋代",
  "content": "正莓墙、柳绵低度，枝头红紫飞尽。秾阴涨绿冰钿碎，浥浥麝兰成阵。仙骨嫩。悦姑射瑶姬，青＿游琼苑。风前有恨。也一似宫梅，飘香坠粉，轻点寿阳鬓。 <br> 梨花雪，讲道全无清韵。何曾留到春晚。柔条不受真珠露，滴沥紫檀心晕。芳又润。待＿放金樽，拼作通宵饮。日高慵困。任翠幄低云，玉薰泛梦，路入醉乡稳。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}