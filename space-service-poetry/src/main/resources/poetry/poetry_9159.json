{
  "id": 9159,
  "star": 1,
  "name": "元次山居武昌之樊山，新春大雪，以诗问之",
  "dynasty": "唐代",
  "content": "江山十日雪，雪深江雾浓。起来望樊山，但见群玉峰。 <br> 林莺却不语，野兽翻有踪。山中应大寒，短褐何以完。 <br> 皓气凝书帐，清著钓鱼竿。怀君欲进谒，谿滑渡舟难。",
  "poet": {
    "id": 2238,
    "star": 0,
    "name": "孟彦深",
    "desc": "孟彦深，字士源。登天宝二年进士第，为武昌令。元结居樊上。"
  },
  "tags": []
}