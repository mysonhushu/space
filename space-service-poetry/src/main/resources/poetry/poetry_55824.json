{
  "id": 55824,
  "star": 1,
  "name": "满江红",
  "dynasty": "宋代",
  "content": "实予始生之日。国瑞用旧词韵作满江红为寿，因和述怀 <br> 味道韬光，伴耕钓、城南涧曲。吾不羡、炼丹金井，访仙王屋。清洁无瑕通隐显，满堂岂肯贪金玉。向北窗、高卧水风凉，槐阴绿。 <br> 闲自赏，东篱菊。偏喜种，幽居竹。信巍然良贵，有荣无辱。外物随缘姑泛应，无心仕止常知足。喜圣时、协气屡丰年，西畴熟。",
  "poet": {
    "id": 2962,
    "star": 0,
    "name": "曹冠",
    "desc": "曹冠字宗臣，号双溪，东阳（今属浙江）人。绍兴二十四年进士。二十五年，为平江府府学教授，旋除国子录擢左宣议郎、太常博士，寻兼权中书门下检正诸房公事。桧死，为撰谥议，称桧“光弼圣主，绍开中兴，安宗社与阽危之中，恢太平于板荡之后。道德先天地，勋业冠古今”后数日，以右正言张修等论罢。明年，又被论为秦埙假手驳放科名。孝宗时，许再试，复登乾道五年（1169）进士。绍熙初，知郴州，转朝奉大夫赐金紫致仕，年八十卒。有《双溪集》二十卷，《景物类要诗》十卷，词有《燕喜词》一卷。"
  },
  "tags": []
}