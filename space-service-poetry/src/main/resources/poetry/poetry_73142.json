{
  "id": 73142,
  "star": 1,
  "name": "水龙吟送张大经御史，就用公九日韵，兼简",
  "dynasty": "元代",
  "content": "贾按察司时。丁钞本题下注云庐号疏斋。绣衣揽辔西行，慨然有志人知否。江山好处，留连光景，一杯别酒。世事无端，恼人方寸，十常八九。对霜松露菊，荒凉三径，等闲又、登高后。问讯宣城太守，几裁诗、画堂清昼。山长水阔，思君不见，踟蹰搔首。却羡行云，暂留还去，无心出岫。笑穷途岁晚，江头送客，唱青青柳。",
  "poet": {
    "id": 278,
    "star": 0,
    "name": "白朴",
    "image": "http://img.gushiwen.org/authorImg/baipu.jpg",
    "desc": "白朴（1226—约1306） 原名恒，字仁甫，后改名朴，字太素，号兰谷。汉族，祖籍隩州（今山西河曲附近），后徙居真定（今河北正定县），晚岁寓居金陵（今南京市），终身未仕。他是元代著名的文学家、曲作家、杂剧家，与关汉卿、马致远、郑光祖合称为元曲四大家。代表作主要有《唐明皇秋夜梧桐雨》、《裴少俊墙头马上》、《董月英花月东墙记》等。"
  },
  "tags": []
}