{
  "id": 56393,
  "star": 1,
  "name": "满江红（九日登凌敲台）",
  "dynasty": "宋代",
  "content": "姑孰名邦，黄山畔、古台巍立。秋渐老、重阳天气，郊原澄碧。隐隐西州增远望，长江一带平如席。怅英雄、千古到如今，空遗迹。 <br> 吴太守，文章伯。寻胜事，酬佳节。拥笙歌千骑，遍游南陌。襟带江城当一面，折冲千里无强敌。更行看、击楫溯中流，妖氛息。",
  "poet": {
    "id": 966,
    "star": 0,
    "name": "沈瀛",
    "desc": "沈瀛[yíng]，字子寿，号竹斋，绍兴三十年进士。吴兴归安（今浙江湖州市）人。生卒年不详。绍兴三十年(1160)进士。历官江州守（今江西九江）、江东安抚司参议。有《竹斋词》1卷，明吴讷《唐宋名贤百家词》本，《□村丛书》本。"
  },
  "tags": []
}