{
  "id": 69851,
  "star": 2,
  "name": "【越调】天净沙　十二月乐词并序",
  "dynasty": "元代",
  "content": "凡文章之有韵者，皆可歌也。第时有升降，言有雅俗，调有古今，声有清浊。<br>原其所自，无非发人心之和，非六德之外，别有一律吕也。汉魏晋宋之有乐府，<br>人多不能晓；唐始有词，而宋因之，其知之者亦罕见其人焉。今之歌曲，比于古<br>词，有名同而言简者；时亦复有与古相同者，此皆世变之所致，非故求异乖诸古<br>而强合于今也。使今之曲歌于古，犹古之曲也。古之词歌于今，犹今之词也。其<br>所以和人之心养情性者，奚古今之异哉！先哲有言：今之乐犹古之乐，不其然欤！<br>尝读李长吉十二月乐词，其意新而不蹈袭，句丽而不忄舀淫。长短不一，音节亦<br>异。旁构冥思，朝涵夕泳。谐五声以摊其腔，和八音以符其调。寻绎日久，竟无<br>所得，遂辍其学，以待知音者出而余承其教焉！因增损其语，而隐括为〔天净沙〕，<br>如其首数。不惟于樽席之间，便于宛转之喉；且以发长吉之蕴藉，使不掩其声者。<br>慎勿曰：侮贤者之言云。<br>　　上楼迎得春归，暗黄著柳依依，弄野轻寒似水。锦床鸳被，梦回初日迟迟。　正月<br>　　劳劳胡燕酣春，逗烟薇帐生尘，蛾髻佳人瘦损。暖云如困，不堪起舞缃裙。　二月<br>　　夹城曲水飘香，扫蛾云髻新妆，落尽梨化欲赏。不胜惆怅，东风萦损柔肠。　三月<br>　　依微香雨青氛，金塘闲水生，数点残芳堕粉。绿莎轻衬，月明空照黄昏。　四月<br>　　沿华水汲清樽，含风轻索殳虚门，舞困腮融汗粉。翠罗香润，鸳鸯扇织回文。　五月<br>　　疏疏拂柳生裁，炎炎红镜初开，暑困天低寡色。火轮飞盖，晖晖日上蓬莱。　六月<br>　　星依云渚溅溅，露零玉液涓涓，宝砌衰兰剪剪。碧天如练，光摇北斗阑干。　七月<br>　　吴姬鬓拥双鸦，玉人梦里归家，风弄虚檐铁马。天高露下，月明丹桂生华。　八月<br>　　鸡鸣晓色珑璁，鸦啼金井梧桐，月坠茎寒露涌。广寒霜重，方池冷悴芙蓉。　九月<br>　　玉壶银箭难倾，花凝笑幽明，霜碎虚庭月冷。绣帏人静，夜长鸳梦难成。　十月<br>　　高城回冷严光，白天碎坠琼芳，高饮挝钟日赏。流苏金帐，琐窗睡杀鸳鸯。　十一月<br>　　日光洒洒生红，琼葩碎碎迷空，寒夜漫漫漏永。串销金凤，兽炉香霭春融。　十二月<br>　　七十二候环催，葭灰玉重飞，莫道光阴似水。羲和迁辔，金鞭懒著龙媒。　闰月",
  "poet": {
    "id": 1871,
    "star": 0,
    "name": "孟昉",
    "desc": "孟昉，字天纬，一作天晔。本西域人，回族，寓居北京。延祐（一三一四--一三二〇）间为胄监生。明敏英妙，质美而行懿，由乡举得举，从事臬司宪部掾枢府，进中书西曹，典国子监簿。元明间回族词人，曾在元为官。有多部作品传世。元曲三百首中收有他的一首天净沙。《滋溪文稿》卷三十张光弼赞许道：\"孟子论文自老成，早于国语亦留情。\"（《寄孟昉郎中》诗）可见其文雄称当时，极负盛名。惜《孟待制文集》今已不传。"
  },
  "tags": []
}