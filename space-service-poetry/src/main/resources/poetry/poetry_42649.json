{
  "id": 42649,
  "star": 1,
  "name": "赠郑女郎（一作郑氏妹）",
  "dynasty": "唐代",
  "content": "艳阳灼灼河洛神，珠帘绣户青楼春。能弹箜篌弄纤指， <br> 愁杀门前少年子。笑开一面红粉妆，东园几树桃花死。 <br> 朝理曲，暮理曲，独坐窗前一片玉。行也娇，坐也娇， <br> 见之令人魂魄销。堂前锦褥红地炉，绿沈香榼倾屠苏。 <br> 解佩时时歇歌管，芙蓉帐里兰麝满。晚起罗衣香不断， <br> 灭烛每嫌秋夜短。",
  "poet": {
    "id": 1272,
    "star": 0,
    "name": "薛馧",
    "desc": "薛馧（yún ），唐代女诗人，生卒年不详。或作蕴，字馥。薛彦辅孙女。今存诗三首。"
  },
  "tags": []
}