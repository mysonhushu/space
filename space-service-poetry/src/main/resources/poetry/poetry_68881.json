{
  "id": 68881,
  "star": 1,
  "name": "醉蓬莱",
  "dynasty": "宋代",
  "content": "喜首夏清和，槐绿成阴，榴红正朵。仙鹤蹁跹，来致千秋贺。南极长明，后天不老，瑞霭浮青琐。满树蟠桃，瑶池捧献，一年一颗。 <br> 好敞亭台，胜添花柳，时醉时歌，时行时坐。受用黄庭，宝熟丹田火。晓对青山，日吟白发，尽功名江左。戏彩亭边，陶陶自得，有何不可。",
  "poet": {
    "id": 0,
    "star": 0,
    "name": "刘性初"
  },
  "tags": []
}