{
  "id": 14496,
  "star": 1,
  "name": "送浑炼归觐却赴阙庭",
  "dynasty": "唐代",
  "content": "露幕拥簪裾，台庭饯伯鱼。彩衣人竞看，银诏帝亲书。 <br> 知子当元老，为臣饯二疏。执珪期已迫，捧膳步宁徐。 <br> 而我诚愚者，夫君岂病诸。探题多决胜，馔玉每分馀。 <br> 荣比成功后，恩同造化初。甑尘方欲合，笼翮或将舒。 <br> 榆荚钱难比，杨花雪不如。明朝古堤路，心断玉人车。",
  "poet": {
    "id": 583,
    "star": 0,
    "name": "卢纶",
    "image": "http://img.gushiwen.org/authorImg/lulun.jpg",
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。"
  },
  "tags": []
}