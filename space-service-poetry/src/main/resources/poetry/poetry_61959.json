{
  "id": 61959,
  "star": 2,
  "name": "望海潮（泛舟）",
  "dynasty": "宋代",
  "content": "轻云过雨，炎晖初减，楼台片片余霞。曲径通幽，小阑斜护，水天薄暮人家。暝色趣归鸦，竹风交立玉，清透窗纱。断岸涟漪，乱萍芳苇绕烟沙。 <br> 依稀画艇莲娃。掩鲛绡微沁，急桨咿哑。香雾霏微，冷光摇曳，娅红深映低花。天际玉钩斜。矶边菱唱答，惊断鸣蛙。满棹白苹归去，幽兴绕天涯。",
  "poet": {
    "id": 0,
    "star": 0,
    "name": "赵崇"
  },
  "tags": []
}