{
  "id": 3529,
  "star": 2,
  "name": "赠崔融二十韵",
  "dynasty": "唐代",
  "content": "十年俱薄宦，万里各他方。云天断书札，风土异炎凉。 <br> 太息幽兰紫，劳歌奇树黄。日疑怀叔度，夜似忆真长。 <br> 北使从江表，东归在洛阳。相逢慰畴昔，相对叙存亡。 <br> 草深穷巷毁，竹尽故园荒。雅节君弥固，衰颜余自伤。 <br> 人事盈虚改，交游宠辱妨。雀罗争去翟，鹤氅竞寻王。 <br> 思极欢娱至，朋情讵可忘。琴樽横宴席，岩谷卧词场。 <br> 连骑追佳赏，城中及路傍。三川宿雨霁，四月晚花芳。 <br> 复此开悬榻，宁唯入后堂。兴酣鸲鹆舞，言洽凤凰翔。 <br> 高选俄迁职，严程已饬装。抚躬衔道义，携手恋辉光。 <br> 玉振先推美，金铭旧所防。忽嗟离别易，行役共时康。",
  "poet": {
    "id": 647,
    "star": 0,
    "name": "杜审言",
    "image": "http://img.gushiwen.org/authorImg/dushenyan.jpg",
    "desc": "杜审言（约645-708），字必简，汉族，中国唐朝襄州襄阳人，是大诗人杜甫的祖父。唐高宗咸亨进士，唐中宗时，因与张易之兄弟交往，被流放峰州（今越南越池东南）。曾任隰城尉、洛阳丞等小官，累官修文馆直学士，少与李峤、崔融、苏味道齐名，称“文章四友”，是唐代“近体诗”的奠基人之一，作品多朴素自然。其五言律诗，格律谨严。"
  },
  "tags": []
}