{
  "id": 52191,
  "star": 4,
  "name": "念奴娇（上元）",
  "dynasty": "宋代",
  "content": "少年时节，见皇州灯火，衣冠朝市。天汉桥边瞻凤辇，帘幕千家垂地。人似神仙，身游佛国，谪堕红尘里。如今憔悴，渐无往岁欢味。 <br> 此夜帝里喧传，太平祥瑞，有街头人醉。更值端门新又起，楼阙千兵严卫。朝野多欢，边庭初静，歌舞方腾沸。良宵好景，异时多少遗事。",
  "poet": {
    "id": 0,
    "star": 0,
    "name": "王庭"
  },
  "tags": []
}