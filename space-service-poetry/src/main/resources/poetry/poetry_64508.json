{
  "id": 64508,
  "star": 1,
  "name": "满庭芳慢",
  "dynasty": "宋代",
  "content": "紫禁寒轻，瑶津冰泮，丽月光射千门。万年枝上，甘露惹祥氛。北阙华灯预赏，嬉游盛、丝管纷纷。东风峭，雪残梅瘦，烟锁凤城春。 <br> 风光何处好，彩山万仞，宝炬凌云。尽欢陪舜乐，喜赞尧仁。天子千秋万岁，征招宴、宰府师臣。君恩重，年年此夜，长祝本嘉辰。",
  "poet": {
    "id": 1437,
    "star": 0,
    "name": "范致虚",
    "image": "http://img.gushiwen.org/authorImg/fanzhixu.jpg",
    "desc": "范致虚（？～1137年）字谦叔，福建建阳人。宋哲宗元祐三年，中进士，为太学博士，以祖送邹浩获罪停官。宋徽宗立，召为左正言，出郢州通判。崇宁初，召为中书舍人，改兵部侍郎。政和七年，入为侍读、修国史，寻除刑部尚书、提举南京鸿庆宫。宣和七年，以陕西五路经略使率兵勤王。宋高宗即位，徙知邓州，寻加观文殿学士，复知京兆府，因兵败失城，责授安远军节度副使、英州安置。绍兴七年，召复资政殿学士、知鼎州，行至巴陵而卒，赠银青光禄大夫。"
  },
  "tags": []
}