{
  "id": 69542,
  "star": 72,
  "name": "【越调】天净沙_长途野草寒",
  "dynasty": "元代",
  "content": "长途野草寒沙，夕阳远水残霞，衰柳黄花瘦马。休题别话，今宵宿在谁家？<br>　　瘦皆因凤只鸾单，病非干暑湿风寒，空服了千丸万散。恹恹情绪，立斜阳目<br>断巫山。<br>　　上官有似花开，下官浑似花衰，花谢花开小哉！常存根在，明年依旧春来。<br>　　江南几度梅花，愁添两鬓霜华，梦儿里分明见他。客窗直下，觉来依旧天涯。<br>　　今生或少或多，功名一枕南柯，富贵荣华快活。今朝已过，不知明日如何？<br>　　生红闹簇枯枝，只愁吹破胭脂，说与莺儿燕子。东君知道，杏花不耐开时。<br>　　西风谓水长安，淡烟疏雨骊山，不见昭阳玉环。夕阳楼上，无言独倚阑干。<br>　　东邻多病萧娘，西邻清瘦刘郎。被一堵无端粉墙，将人隔断，抵多少水远山<br>长。<br>　　枯藤老树昏鸦，小桥流水人家，古道西风瘦马。夕阳西下，断肠人在天涯。<br>　　平沙细草斑斑，曲溪流水潺潺，塞上清秋早寒。一声新雁，黄云红叶青山。<br>　　西风塞上胡笳，月明马上琵琶，那抵昭君恨多？李陵台下，淡烟衰草黄沙。",
  "poet": {
    "id": 0,
    "star": 0,
    "name": "未知作者"
  },
  "tags": []
}