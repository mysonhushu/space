{
  "id": 66477,
  "star": 1,
  "name": "水调歌头",
  "dynasty": "宋代",
  "content": "为爱龙山胜，小队一登临。冯仙洞府安在，抉石试幽寻。商略生平事业，摆脱人间尘土，欲与断丝芩。泉响似相答，未可启归心。 <br> 中原地，禾黍茂，犬羊腥。君王梦想豪杰，有待扫妖氛。缚虎正须人手，跨鹤缓酬凤志，行矣勿因循。夜半遣雷雨，助我作秋成。",
  "poet": {
    "id": 0,
    "star": 0,
    "name": "张祥"
  },
  "tags": []
}