{
  "id": 40551,
  "star": 10,
  "name": "春雪",
  "dynasty": "唐代",
  "content": "随风竟日势漫漫，特地繁于故岁看。幽榭冻黏花屋重， <br> 短檐斜湿燕巢寒。闲听不寐诗魂爽，净吃无厌酒肺干。 <br> 莫道便为桑麦药，亦胜焦涸到春残。",
  "poet": {
    "id": 1996,
    "star": 0,
    "name": "李建勋",
    "desc": "李建勋[公元八七二年左右至九五二年]字致尧，广陵人。（全唐诗作陇西人。此从唐才子传）约生于唐懿宗咸通十三年，卒于周太祖广顺二年，年约八十一岁。少好学能属文，尢工诗。南唐主李昪镇金陵，用为副使，预禅代之策，拜中书侍郎同平章事。昪元五年，（公元九四一年）放还私第。嗣主璟，召拜司空。以司徒致仕，赐号钟山公，年已八十。时宋齐丘隐居洪州西山，建勋常往造谒致敬。后归高安别墅，一夕，无病而终。建勋著有钟山集二十卷，《唐才子传》传于世。"
  },
  "tags": []
}