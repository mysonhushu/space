{
  "id": 28354,
  "star": 1,
  "name": "自楞伽寺晨起泛舟，道中有怀",
  "dynasty": "唐代",
  "content": "碧树苍苍茂苑东，佳期迢递路何穷。一声山鸟曙云外， <br> 万点水萤秋草中。门掩竹斋微有月，棹移兰渚淡无风。 <br> 欲知此路堪惆怅，菱叶蓼花连故宫。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}