{
  "id": 65497,
  "star": 1,
  "name": "醉蓬莱",
  "dynasty": "宋代",
  "content": "过灵香一炷，燕馆清虚，晚窗风细。雨入园林，荡凝烟摇曳。天上春融，暖移残腊，早信音来至。宫粉龙香，一时撚入，江梅轻蕊。 <br> 人在瑶山，九仙书府，静与义皇，澹然相对。锦琴无声，鼓一轩和气。丹枝高枝，旧香芬馥，惹赐袍春翠。再揖文章，声名定与，渊云相继。",
  "poet": {
    "id": 544,
    "star": 0,
    "name": "仲殊",
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。"
  },
  "tags": []
}