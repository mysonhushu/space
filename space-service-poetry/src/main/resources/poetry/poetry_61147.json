{
  "id": 61147,
  "star": 1,
  "name": "贺新郎（和咏荼＿）",
  "dynasty": "宋代",
  "content": "曾与瑶姬约。恍相逢、翠裳摇曳，珠＿联络。风露青冥非人世，揽结玉龙骖鹤。爱万朵、千条纤弱。祷祝花神怜惜取，问开时、晴雨须斟酌。枝上雪，莫消却。 <br> 恼人匹似中狂药。凭危栏、烛光交映，乐声遥作。身上春衫香薰透，看到参横月落。算茉莉、犹低一著。坐有缑山王郎子，倚玉箫、度曲难为酢。君不饮，铸成错。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}