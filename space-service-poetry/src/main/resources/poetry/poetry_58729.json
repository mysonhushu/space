{
  "id": 58729,
  "star": 1,
  "name": "水调歌头（张魏公生日）",
  "dynasty": "宋代",
  "content": "间世真贤出，吉梦兆维熊。玉麟天上谪见，帏薄贯长虹。追念当年筹算。封魏封留勋业，千古事攸同。语云仁者寿，何必喻乔松。 <br> 嗣天子，乘九五，驭飞龙。分麾契符阃外，凭倚定寰中。由是天才英纵，散入枢庭闲暇，谈笑抚兵戎。伫看骄虏静，金鼎篆元功。",
  "poet": {
    "id": 2042,
    "star": 0,
    "name": "韩玉",
    "desc": "韩玉，字温甫，南宋词人，韩玉本金人，绍兴初挈家南渡。毛晋刻入六十家词，称其虽与康与之、辛弃疾唱和，相去如苎萝、无盐。著有《东浦词》，世人又称其“韩东浦”。王国维 《人间词话》中认为他与辛弃疾词开北曲四声通押之祖：“稼轩《贺新郎》······与韩玉《东浦词·贺新郎》以“玉”、“曲”叶“注”、“女”，《卜算子》以“夜”、“谢”叶“节”、“月”，已开北曲四声通押之祖。”"
  },
  "tags": []
}