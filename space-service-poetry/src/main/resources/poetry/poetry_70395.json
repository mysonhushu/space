{
  "id": 70395,
  "star": 2,
  "name": "【越调】凭阑人_湖上二首远",
  "dynasty": "元代",
  "content": "湖上二首<br>远水晴天明落霞，古岸渔村横钓槎。翠帘沽酒家，画桥吹柳花。<br>二客同游过虎溪，一径无尘穿翠微。寸心流水知，小窗明月归。<br>春夜<br>灯下愁春愁未醒，枕上吟诗吟未成。杏花残月明，竹根流水声。<br>春思三首<br>莺羽金衣舒晚风，燕嘴香泥沾乱红。翠帘花影重，五人春睡浓。<br>春柳长亭倾酒樽，秋菊东篱洒泪痕。思君不见君，倚门空闭门。<br>帘外轻寒归燕忙，桥下残红流水香。游人窥粉墙，玉骢嘶绿杨。",
  "poet": {
    "id": 394,
    "star": 0,
    "name": "张可久",
    "image": "http://img.gushiwen.org/authorImg/zhangkejiu.jpg",
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。"
  },
  "tags": []
}