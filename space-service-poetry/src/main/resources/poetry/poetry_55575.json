{
  "id": 55575,
  "star": 1,
  "name": "前调",
  "dynasty": "宋代",
  "content": "堂成开宴日无空。景占四时中。画栋翚飞星汉，雕阑锁断花风。 <br> 薰人和气，清谈四坐，雅量千钟。早晚催归天仗，往来还记溪翁。",
  "poet": {
    "id": 1320,
    "star": 0,
    "name": "李吕",
    "desc": "李吕，字滨老，一字东老，邵武军光泽人。生于宋徽宗宣和四年，卒于宁宗庆元四年，年七十七岁。端庄自重，记诵过人。年四十，即弃科举。好治易，尤留意通鉴。教人循循善诱，常聚族百人，昕夕击鼓，聚众致礼享堂，不以寒暑废。吕著有《澹轩集》十五卷，《国史经籍志》传于世。"
  },
  "tags": []
}