{
  "id": 4953,
  "star": 1,
  "name": "奉和九月九日登慈恩寺浮图应制",
  "dynasty": "唐代",
  "content": "九秋霜景净，千门晓望通。仙游光御路，瑞塔迥凌空。 <br> 菊彩扬尧日，萸香绕舜风。天文丽辰象，窃抃仰层穹。",
  "poet": {
    "id": 3079,
    "star": 0,
    "name": "张锡",
    "desc": "张锡，张文琮子，贝州武城人。则天时为凤阁侍郎、同凤阁鸾台平章事。先是，姊子李峤知政事，锡拜官，而峤罢相出为国子祭酒，舅甥相代为相，时人荣之。锡与郑杲俱知天官选事，坐赃，则天将斩之以徇，临刑而特赦之中宗时，累迁工部尚书，兼修国史，寻令于东都留守。中宗崩，韦庶人临朝，诏锡与刑部尚书裴谈并同中书门下三品。旬日，出为绛州刺史。累封平原郡公，以年老致仕而卒。"
  },
  "tags": []
}