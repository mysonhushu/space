{
  "id": 68076,
  "star": 1,
  "name": "解连环",
  "dynasty": "宋代",
  "content": "晚云黏湿。正吴峰惨澹，雨迷烟接。早陡顿、秋事分携，甚连苑暮墙，菊荒苔匝。空阔愁乡，更天外、怨鸿声点。怕吟肩易瘦，料理篝衣，细认香折。银缸半明半灭。念花营柳阵，何日消歇。可是□、凝黯兰成，为情润才松，丽赋多惬。洛浦溟濛，漫伫想、明珰钩袜。告梧桐、夜深略住，梦时一霎。",
  "poet": {
    "id": 0,
    "star": 0,
    "name": "刘子才"
  },
  "tags": []
}