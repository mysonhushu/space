{
  "id": 69673,
  "star": 1,
  "name": "【越调】小桃红　情",
  "dynasty": "元代",
  "content": "断肠人寄断肠词，词写心间事。事到头来不由自，自寻思，思量往日真诚志。<br>志诚是有，有情谁似？似俺那人儿。　咏美<br>　　压尽杨妃上马娇，倾国倾城貌。愿得今生不相抛，自评跋，姻缘有分谁知道？<br>　　平生愿足，相随相趁，成就凤鸾交。<br>　　一自相逢便情舒，无些褒谈处。两意浓如水接鱼，得欢娱，痛惜怜心无足。<br>相偎相抱，尤云雨，谐老做妻夫。",
  "poet": {
    "id": 0,
    "star": 0,
    "name": "未知作者"
  },
  "tags": []
}