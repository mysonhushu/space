{
  "id": 68689,
  "star": 1,
  "name": "水龙吟（浮翠山房拟赋白莲）",
  "dynasty": "宋代",
  "content": "素姬初宴瑶池，佩环误落云深处。分香华井，洗妆湘渚，天姿淡泞。碧盖吹凉，玉冠迎晓，盈盈笑语。记当时乍识，江明夜静，只愁被、婵娟误。几点沙边飞鹭。旧盟寒、无迷烟雨。相思未尽，纤罗曳水，清铅泣露。玉镜台空，银瓶绠绝，断魂何许。待今宵试探，中流一叶，共凌波去。",
  "poet": {
    "id": 1370,
    "star": 0,
    "name": "陈恕可",
    "desc": "（一作练恕可）字行之，自号宛委居士，越州，（一作固始）人。生卒年均不详，[约公元一二七四年前后在世]（宋度宗淳末前后）。以荫补官，咸淳中以吴县尹致仕。恕可诗，文纯正近古，亦好词，又工小篆，著有乐府补题一卷《词林纪事》传于世。"
  },
  "tags": []
}