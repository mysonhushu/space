{
  "id": 68898,
  "star": 1,
  "name": "满江红（寿太守·四月三十）",
  "dynasty": "宋代",
  "content": "九十炎光，又过了、三分之一。记当年光际，诞生良弼。崧岳降神钟秀气，孕成间世真英杰。妙文章、拾芥立功名，谁能敌。 <br> 周孔业，邹轲质。伊尹志，渊明节。袖经纶妙手，屡投班笔。富贵一朝知已逼，封侯谈笑真堪觅。信功名、管取出长年，看箕翼。",
  "poet": {
    "id": 2603,
    "star": 0,
    "name": "梁大年",
    "desc": "梁大年是宋代的作家。"
  },
  "tags": []
}