{
  "id": 44556,
  "star": 23,
  "name": "蝴蝶",
  "dynasty": "唐代",
  "content": "何处背繁红，迷芳到槛重。分飞还独出，成队偶相逢。 <br> 远害终防雀，争先不避蜂。桃蹊牵往复，兰径引相从。 <br> 翠裛丹心冷，香凝粉翅浓。可寻穿树影，难觅宿花踪。 <br> 日晚来仍急，春残舞未慵。西风旧池馆，犹得采芙蓉。",
  "poet": {
    "id": 2,
    "star": 0,
    "name": "齐己",
    "image": "http://img.gushiwen.org/authorImg/qiji.jpg",
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。"
  },
  "tags": []
}