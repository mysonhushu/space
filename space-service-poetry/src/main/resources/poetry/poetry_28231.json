{
  "id": 28231,
  "star": 1,
  "name": "重伤杨攀处士二首（攀自号绿云翁）",
  "dynasty": "唐代",
  "content": "绿云多学术，黄发竟无成。酒纵山中性，诗留海上名。 <br> 读书新树老，垂钓旧矶平。今日悲前事，西风闻哭声。 <br> 从官任直道，几处脱长裾。殁后儿犹小，葬来人渐疏。 <br> 新邻占池馆，长史觅图书。身贱难相报，平生恨有馀。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}