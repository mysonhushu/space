{
  "id": 66208,
  "star": 1,
  "name": "水调歌头（寿刘帅）",
  "dynasty": "宋代",
  "content": "香衬紫荷陌，和气满长沙。黄堂庶寝春晓，风软碧幢遮。天遣武夷仙客，来掌元戎金印，千骑拥高牙。收了绿林啸，喜动紫薇花。 <br> 青藜杖，鸿宝略，属公家。长城应与借一，天语屡褒嘉。且伴彩衣行乐，指日丝纶飞诏，归去凤池夸。千岁祝眉寿，福海浩无涯。",
  "poet": {
    "id": 0,
    "star": 0,
    "name": "邵怀英"
  },
  "tags": []
}