{
  "id": 66704,
  "star": 1,
  "name": "鹧鸪天（再赋）",
  "dynasty": "宋代",
  "content": "艳朵珍丛间舞衣。蹴球场外打红围。小舆穿入花深处，且住簪花醉一卮。 <br> 秋欲尽，最怜伊。江梅未破菊离披。情知不与韶华竞，回首西风怨阿谁。",
  "poet": {
    "id": 919,
    "star": 0,
    "name": "陈耆卿",
    "image": "http://img.gushiwen.org/authorImg/chenqiqing.jpg",
    "desc": "字寿老，号篔窗，台州临海人。生卒年均不详，约宋理宗宝庆初前后在世。受学于叶适，为适所倾服。嘉定七年，（公元一二一四年）登进士。十一年，尝为青田县主簿。十三年，为庆元府府学教授。官到国子监司业。耆卿著有篔窗初集三十卷，续集三十八卷，《郡斋读书附志》以有论孟记蒙、赤城志等，并传于世。"
  },
  "tags": []
}