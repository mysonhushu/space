{
  "id": 68572,
  "star": 1,
  "name": "摸鱼儿",
  "dynasty": "宋代",
  "content": "绕苕城、水平坡渺，双明遥睇无际。就中惟有鱼湾好，占得西关佳致。杨柳外、羡泛宅浮家，当日元真子。溪山信美。叹陈迹犹存，前贤已往，谁会景中意。 <br> 萧闲甚，筑屋三间近水。汀洲香泛兰芷。清风明月知多少，肯滞软红尘里。垂钓饵。这春水生时，胜有桃花鳜。烦襟净洗。待办取轻蓑，来分半席，相对弄清泚。",
  "poet": {
    "id": 1762,
    "star": 0,
    "name": "韦居安",
    "desc": "韦居安，号梅雕，宋朝诗人,吴兴人。为官期间，广施仁政，减少纳税，深受百姓爱戴。着有《梅磵诗话》。有子韦奇。"
  },
  "tags": []
}