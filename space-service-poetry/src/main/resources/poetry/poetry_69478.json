{
  "id": 69478,
  "star": 2,
  "name": "【中吕】山坡羊　书怀示友人",
  "dynasty": "元代",
  "content": "田园荒废，箕裘陵替，桃源有路难寻觅。典鹑衣，举螺杯，毛陶醉了囫囵<br>睡，啼鸟一声惊觉起。悲，也未知；喜，也未知。　二<br>　　驱驰何甚，乖离忒恁，风波犹自连头浸。自沉吟，莫追寻，田文近日多门禁，<br>炎凉本来一寸心。亲，也自恁；疏，也自恁。　三<br>　　长江东注，夕阳西没，流光容易抛人去。莫嗟吁，任揶揄，老天还有安排处，<br>踽踽客窗无伴侣。酒，花外沽；琴，灯下抚。　四<br>　　羁怀萦挂，人情浇诈，相逢休说伤时话。路波查，事交杂，秋光何处堪消<br>暇，昨夜梦魂归到家。田，不种瓜；园，不灌花。　中秋对月无酒<br>　　冰轮高驾，银河斜挂，广寒宫阙堪图画。对光华，恣欢洽，故人一夜团话，<br>多情素娥吟知咱。诗，也懵撒；酒，也懵撒。",
  "poet": {
    "id": 3096,
    "star": 0,
    "name": "汤舜民",
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。"
  },
  "tags": []
}