{
  "id": 5865,
  "star": 1,
  "name": "结定襄郡狱效陶体",
  "dynasty": "唐代",
  "content": "我在河东时，使往定襄里。定襄诸小儿，争讼纷城市。 <br> 长老莫敢言，太守不能理。谤书盈几案，文墨相填委。 <br> 牵引肆中翁，追呼田家子。我来折此狱，五听辨疑似。 <br> 小大必以情，未尝施鞭箠。是时三月暮，遍野农桑起。 <br> 里巷鸣春鸠，田园引流水。此乡多杂俗，戎夏殊音旨。 <br> 顾问边塞人，劳情曷云已。",
  "poet": {
    "id": 547,
    "star": 0,
    "name": "崔颢",
    "image": "http://img.gushiwen.org/authorImg/cuihao.jpg",
    "desc": "崔颢 唐开元年间进士，官至太仆寺丞，天宝中为司勋员外郎。最为人们津津乐道的是他那首《黄鹤楼》，据说李白为之搁笔，曾有“眼前有景道不得，崔颢题诗在上头”的赞叹。《全唐诗》存其诗四十二首。"
  },
  "tags": []
}