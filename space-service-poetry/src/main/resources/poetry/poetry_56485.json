{
  "id": 56485,
  "star": 1,
  "name": "满江红（和监田驿驹父留题）",
  "dynasty": "宋代",
  "content": "梅雨成霖，倦永昼、暑行岩曲。爱云梢翠樾，枕谿蓬屋。轻木凌波冲卷雪，飞泉奔壑呜哀玉。羡渔翁、终岁老烟波，披蓑绿。 <br> 嗟客宦，荒松菊。颓壮志，青编竹。更长年谙尽，是非荣辱。钟鼎无心时节异，山林有味箪瓢足。感故人、於此赋归欤，思之熟。",
  "poet": {
    "id": 2841,
    "star": 0,
    "name": "李洪",
    "desc": "[约公元一一六九年前后在世]字不详，本扬州人，后寓居海盐，李正民之子。生卒年均不详，约宋孝宗乾道中前后在世。工诗。历知温州、藤州。其馀事迹均不详。洪著有文集二十卷，今仅存芸庵类稿六卷，《四库总目》不及十之三四。其诗时露警秀，七律尤工。"
  },
  "tags": []
}