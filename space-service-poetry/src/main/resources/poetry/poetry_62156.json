{
  "id": 62156,
  "star": 1,
  "name": "措鱼儿（用古“买陂塘旋栽杨柳”韵）",
  "dynasty": "宋代",
  "content": "敞茅堂、茂林环翠，苔矶低蘸烟浦。青蓑混入渔家社，斜目断桥船聚。真乐处。坐芳草，瓦樽满酒频频注。皋禽自舞。惯松迳穿云，梅村踏雪，朗笑自来去。 <br> 车乘坠，争似修筇稳步。前尘回首俱误。安闲得在中年好，抱瓮尚堪蔬圃。高眼觑。算不识、人间宠辱除巢许。风篁解语。应共笑群狙，无端喜怒，三四计朝暮。",
  "poet": {
    "id": 2203,
    "star": 0,
    "name": "李公昴",
    "desc": "李公昴，名昴英，宋代盘石人，又作名公昂，字俊明，宋代鄱阳人，词人，工词，曾以所作《摸鱼儿》一词送与太平州太守王子文而得名，而其作《兰陵王》中的「阶除拾取飞花嚼，是多少春恨，等闲蚕却」一句更是为后人称道，因而后世称之为「词家射雕手」，有《文溪集》，一作《文溪词》。"
  },
  "tags": []
}