{
  "id": 46818,
  "star": 2,
  "name": "林书记蔷薇",
  "dynasty": "唐代",
  "content": "东风折尽诸花卉，是个亭台冷如水。黄鹂舌滑跳柳阴， <br> 教看蔷薇吐金蕊。双成涌出琉璃宫，天香阔罩红熏笼。 <br> 西施晓下吴王殿，乱抛娇脸新匀浓。瑶姬学绣流苏幔， <br> 绿夹殷红垂锦段。炎洲吹落满汀云，阮瑀庭前装一半。 <br> 醉且书怀还复吟，蜀笺影里霞光侵。秦娥晚凭栏干立， <br> 柔枝坠落青罗襟。殷勤无波绿池水，为君作镜开妆蕊。",
  "poet": {
    "id": 2779,
    "star": 0,
    "name": "张碧",
    "desc": "张碧，字太碧，唐末诗人，里居及生卒年均不详。屡举进士不第，寄情诗酒，慕李太白之高致，其诗风受李白、李贺、贯休影响较深。擅长古风，多抨击黑暗现实，同情人民疾苦，有《张碧歌诗集》一卷。其子张瀛，亦擅诗，事五代南汉，官至曹郎。旧说张碧为唐德宗贞元中人，孟郊推重其诗，当误。 参陈尚君《张碧生活时代考》（载《文学遗产》1992年第3期），另参《唐才子传校笺》第五册第223页。"
  },
  "tags": []
}