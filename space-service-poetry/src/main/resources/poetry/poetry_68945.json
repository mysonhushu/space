{
  "id": 68945,
  "star": 2,
  "name": "水调歌头",
  "dynasty": "宋代",
  "content": "有客泛轻舸，迤逦到桐庐。山湾水曲，个中依约是仙区。试唤清江渔父，为问来今往古，兴废事如何。笑指寒烟里，此是子陵居。 <br> 汉光武，兴皇运，握乾符。客星侵座，方见不与故人疏。自是先生高尚，无限经纶才略，飘泛寄江湖。凛凛亘千载，风月属樵渔。",
  "poet": {
    "id": 0,
    "star": 0,
    "name": "曾中思"
  },
  "tags": []
}