{
  "id": 70328,
  "star": 1,
  "name": "【双调】新水令　闺情",
  "dynasty": "元代",
  "content": "枕痕一线玉生春，未惺忄眼波娇困。别离才几日，消瘦够十分。杜宇愁闻，<br>无端事系方寸。<br>　　【驻马听】寡宿孤辰，岁晚佳期犹未准。旧愁新恨，镜中眉黛镇常颦。一庭<br>芳草翠铺茵，半帘花雨红成阵。雨声潺，风力劲，韶华即渐消磨尽。<br>　　【乔牌儿】绣针儿怕待亲，腮斗儿粉香褪。莺慵燕懒清明近，把闲情相逗引。<br>　　【雁儿落】被儿冷龙涎不索薰，人儿远龟卦何须问？路儿阻鱼笺断往来，心<br>儿邪鹊语难凭信。<br>　　【得胜令】静团扇掩歌尘，碜可可罗帕渍啼痕。急煎煎永夜难成梦，孤<br>另另斜阳半掩门。打叠起殷勤，不索向心中印。折挫了精神，风流病不离身。<br>　　【甜水令】这些时情思昏沉，姻缘间阻，相思陡峻。楼上把阑凭，见了些水<br>绕愁城，树列愁帏，山排愁阵，几般儿对付离人。<br>　　【折桂令】楚阳台剩雨残，忘不了私语叮咛，往事纷纭。寂寞兰堂，萧条<br>锦瑟，孤负芳樽。金花诰七香车前程未稳，紫香囊五言诗旧物空存。醒也销魂，<br>醉也销魂。怯残春又是残春，怕黄昏又到黄昏。<br>　　【离亭宴歇指煞】多情较远天涯近，东皇易老芳菲尽。无言自忖，难改悔志<br>诚心，怎消磨生死誓？强打捱凄凉运。留连宋玉才，迷恋潘安俊。行思坐盹，免<br>不得侍儿嘲，遵不得严母训，顾不得傍人论。荣华自有时，恩爱终无分，枉了把<br>形骸病损。他谎话儿赚韩香，我痴心儿忆何粉。",
  "poet": {
    "id": 2054,
    "star": 0,
    "name": "赵君祥",
    "desc": "赵君祥，元散曲作家，生平、里籍均不详。"
  },
  "tags": []
}