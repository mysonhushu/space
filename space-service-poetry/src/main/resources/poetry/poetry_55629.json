{
  "id": 55629,
  "star": 1,
  "name": "满庭芳",
  "dynasty": "宋代",
  "content": "麦陇黄轻，桑畴绿暗，野桥新碧泱泱。怕春归去，莺语燕飞忙。风定闲花自落，穿幽径、拾蕊寻香。曾来处，孤云翠壁，依旧挂斜阳。 <br> 客愁，知几许，唯思径醉，谁与持觞。料文君衣带，为我偷长。苦忆新晴昼永，闲相伴、刺绣明窗。何时得，西风夜雨枕簟共新凉。",
  "poet": {
    "id": 296,
    "star": 0,
    "name": "袁去华",
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。"
  },
  "tags": []
}