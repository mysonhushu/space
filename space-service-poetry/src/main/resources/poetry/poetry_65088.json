{
  "id": 65088,
  "star": 2,
  "name": "六州歌头（骊山）",
  "dynasty": "宋代",
  "content": "凄凉绣岭，宫殿倚山阿。明皇帝。曾游地。锁烟萝。郁嵯峨。忆昔真妃子。艳倾国，方姝丽。朝复暮。嫔嫱妒。宠偏颇。三尺玉泉新浴，莲羞吐、红浸秋波。听花奴，敲羯鼓，酣奏鸣龟。体不胜罗。舞婆娑。正霓裳曳。惊烽燧。千万骑。拥雕戈。情宛转。魂空乱。蹙双蛾。奈兵何。痛惜三春暮，委妖丽，马嵬坡。平寇乱。回宸辇。忍重过。香痉紫囊犹有，鸿都客、钿合应讹。使行人到此，千古只伤歌。事往愁多。",
  "poet": {
    "id": 579,
    "star": 0,
    "name": "李冠",
    "image": "http://img.gushiwen.org/authorImg/liguan.jpg",
    "desc": "约公元一o一九年前后在世字世英，齐州历城（今山东济南）人。生卒年均不详，约宋真宗天禧中前后在世。与王樵、贾同齐名；又与刘潜同时以文学称京东。举进士不第，得同三礼出身，调乾宁主。冠著有《东皋集》二十卷，不传。存词五首。《宋史本传》传于世。 沈谦《填词杂说》赞其《蝶恋花》“数点雨声风约住，朦胧淡月云来去”句，以为“‘红杏枝头春意闹’，‘云破月来花弄影’俱不及”。"
  },
  "tags": []
}