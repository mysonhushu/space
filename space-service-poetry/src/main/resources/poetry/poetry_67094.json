{
  "id": 67094,
  "star": 1,
  "name": "酹江月（题泽翁梅轴后）",
  "dynasty": "宋代",
  "content": "今岁腊前，苦无多寒色、梅花先白。可惜横斜清浅处，谁访孤山仙客。玉勒寻芳，金尊护冷，定与心期隔。夜阑人悄，可无一段春月。 <br> 怕它香已飘零，罗浮梦断，不与东君接。买得鹅千幅绢，留取天然标格。老梅梢癯，蕊圆须健，不放风骚歇。花光何处，儿孙声价方彻。",
  "poet": {
    "id": 2436,
    "star": 0,
    "name": "王柏",
    "image": "http://img.gushiwen.org/authorImg/wangbo2.jpg",
    "desc": "王柏（1197-1274），字会之，婺州金华人。生于宋宁宗庆元三年，卒于度宗咸淳十年，年七十八岁。少慕诸葛亮为人，自号长啸，三十岁后以为“长啸非圣门持敬之道”，遂改号鲁斋。金华（今属浙江）人。从何基学，以教授为业，曾受聘主丽泽、上蔡等书院。度宗咸淳十年卒，年七十八，谥文宪。柏著述繁富，有《诗疑》、《书疑》等，大多已佚。其诗文集《甲寅稿》亦已佚，明正统间六世孙王迪裒集为《王文宪公文集》二十卷，由义乌县正刘同于正统八年（一四四三）刊行。事见《续金华丛书》本卷末附《王文宪公圹志》，《宋史》卷四三八有传。"
  },
  "tags": []
}