{
  "id": 14040,
  "star": 1,
  "name": "奉酬西川武相公晨兴赠友见示之作",
  "dynasty": "唐代",
  "content": "碧树分晓色，宿雨弄清光。犹闻子规啼，独念一声长。 <br> 眷眷轸芳思，依依寄远方。情同如兰臭，惠比返魂香。 <br> 新什惊变雅，古瑟代沈湘。殷勤见知己，掩抑绕中肠。 <br> 隙驷不我待，路人易相忘。孤老空许国，幽报期苍苍。",
  "poet": {
    "id": 2851,
    "star": 0,
    "name": "窦群",
    "desc": "窦群（763—814），字丹列。兄弟皆擢进士第，独群以处士客于毗陵。韦夏卿荐之，为左拾遗，转膳部员外郎，兼侍御史，知杂事。出为唐州刺史，武元衡、李吉甫共引之，召拜吏部郎中。元衡辅政，复荐为中丞。后出为湖南观察使，改黔中，坐事，贬开州刺史。稍迁容管经略使，召还卒。诗二十三首。"
  },
  "tags": []
}