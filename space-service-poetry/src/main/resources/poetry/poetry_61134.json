{
  "id": 61134,
  "star": 1,
  "name": "贺新郎",
  "dynasty": "宋代",
  "content": "吾少多奇节。颇揶揄、玉关定远，壶头新息。一剑防身行万里，选甚南溟北极。看塞雁、衔来秋色。不但槊棋夸妙手，管城君、亦自无＿敌。终贾辈，恐难匹。 <br> 酒肠诗胆新来窄。向西风、登高望远，乱山斜日。安得良弓并快马，聊与诸公角力。漫醉把、栏干频拍。莫恨寒蟾离海晚，待与君、秉烛游今夕。欢易买，健难得。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}