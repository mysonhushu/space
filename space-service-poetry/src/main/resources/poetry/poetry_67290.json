{
  "id": 67290,
  "star": 1,
  "name": "水龙吟（追和晁次膺）",
  "dynasty": "宋代",
  "content": "经年不见书来，后期杳杳从谁问。柳英蜡小，柳枝金嫩，艳阳春近。罗幕风柔，泛红泛绿，连朝花信。念平生多少，情条恨叶，镇长使、芳心困。 <br> 可是风流薄命。镜台前、蓬松蝉鬓。茜桃凝粉，薰兰涨腻，翠愁红损。从使归来，灯前月下，恐难相认。卷重帘憔悴，残妆泪洗，把罗襟揾。",
  "poet": {
    "id": 0,
    "star": 0,
    "name": "洪茶"
  },
  "tags": []
}