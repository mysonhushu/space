{
  "id": 39674,
  "star": 1,
  "name": "游洞庭湖",
  "dynasty": "唐代",
  "content": "楚云团翠八百里，澧兰吹香堕春水。白头渔子摇苍烟， <br> 鸂鶒眠沙晓惊起。沙头龙叟夜叹忧，铁笛未响春风羞。 <br> 露寒紫藟结新愁，城角泣断关河秋。谪仙欲识雷斧手， <br> 刬却古今愁共丑。鲸游碧落杳无踪，作诗三叹君知否。 <br> 瀛洲一棹何时还，满江宫锦看湖山。",
  "poet": {
    "id": 2938,
    "star": 0,
    "name": "裴说",
    "desc": "裴说，桂州（今广西桂林）人。唐哀帝天祐三年（906）丙寅科状元及第。该科进士二十五人。考官：吏部侍郎薛廷珪。裴说生于乱世，早年窘迫于乱离，奔走于道路。诗句\"避乱一身多\"引起众人共鸣。自幼勤奋攻读。曾任补阙、礼部员外郎，天祐四年（907），天下大乱，裴见升迁无望，即携眷南下，唐朝灭亡，全家于湖南石首一地约住半年，又因战火波及，再向家乡逃难，不久，于旅途中死去。裴说为诗讲究苦吟炼意，追求新奇，又工书法，以行草知名。"
  },
  "tags": []
}