{
  "id": 8966,
  "star": 1,
  "name": "登乐游庙作",
  "dynasty": "唐代",
  "content": "高原出东城，郁郁见咸阳。上有千载事，乃自汉宣皇。 <br> 颓壖久凌迟，陈迹翳丘荒。春草虽复绿，惊风但飘扬。 <br> 周览京城内，双阙起中央。微钟何处来，暮色忽苍苍。 <br> 歌吹喧万井，车马塞康庄。昔人岂不尔，百世同一伤。 <br> 归当守冲漠，迹寓心自忘。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}