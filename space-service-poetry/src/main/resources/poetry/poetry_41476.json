{
  "id": 41476,
  "star": 1,
  "name": "从幸秦川过白卫献诗",
  "dynasty": "唐代",
  "content": "吾王巡狩为安边，此去秦亭尚数千。夜照路岐山店火， <br> 晓通消息戍瓶烟。为云巫峡虽神女，跨凤秦楼是谪仙。 <br> 八骏似龙人似虎，何愁飞过大漫天。",
  "poet": {
    "id": 2449,
    "star": 0,
    "name": "韩昭",
    "desc": "韩昭，字德华，长安人。为蜀后主王衍狎客，累官礼部尚书、文思殿大学士。唐兵入蜀，王宗弼杀之。"
  },
  "tags": []
}