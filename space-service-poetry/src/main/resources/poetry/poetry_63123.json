{
  "id": 63123,
  "star": 1,
  "name": "蓦山溪（和雪）",
  "dynasty": "宋代",
  "content": "飞仙欲下，水殿严妆早。娇涩怕春知，跨白虬、天门未晓。霓裳零乱，肌骨自清妍，梅檐月，柳桥风，世上红尘杳。 <br> 重门深闭，忘却山阴道。呼酒嚼琼花，任醉来、玉山倾倒。无言相对，这岁暮心期，茅舍外，玉堂前，处处风流好。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}