{
  "id": 56296,
  "star": 1,
  "name": "水调歌头（和平湖）",
  "dynasty": "宋代",
  "content": "梅仙了无讼，拄笏看西山。山涵秋晓，水光磨荡有无间。自是灵襟空洞，更望风云吞吐，浩渺白鸥闲。高诵远游赋，独立桂香阑。 <br> 谩常谈，如观水，要观澜。物情长在，人生何用苦求难。随我一觞一咏，任彼非元非白，唯放酒杯宽。富贵傥来事，天道管知还。",
  "poet": {
    "id": 1769,
    "star": 0,
    "name": "赵磻老",
    "desc": "赵磻老，字渭师，东平人，作品有《拙庵词》一卷。"
  },
  "tags": []
}