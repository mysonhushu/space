{
  "id": 6189,
  "star": 1,
  "name": "巩城东庄道中作",
  "dynasty": "唐代",
  "content": "北陵散寒鸟，西山照初日。婉娈晋阳京，踟蹰野人室。 <br> 南轩草间去，后乘林中出。霭霭长路暖，迟迟狭路归。 <br> 蜉蝣时蔽月，枳棘复伤衣。城上东风起，河边早雁飞。 <br> 夏王纪冬令，殷人乃正月。涯口度新云，山阴留故雪。 <br> 幸逢耆耋话，馀待亲邻别。总辔出丛薄，歇鞍登峻隅。 <br> 春源既荡漭，伏战亦睢盱。未获遵平道，徒言信薄夫。",
  "poet": {
    "id": 22,
    "star": 0,
    "name": "储光羲",
    "image": "http://img.gushiwen.org/authorImg/chuguangxi.jpg",
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。"
  },
  "tags": []
}