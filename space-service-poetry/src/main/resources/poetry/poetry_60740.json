{
  "id": 60740,
  "star": 1,
  "name": "满江红",
  "dynasty": "宋代",
  "content": "云暗山昏，西风撼、一天悲雨。隐君问、短墙修竹，故园何处。九月江南无雁到，素书封了谁传与。待从头、拼却把心宽，还如故。 <br> 吴姬唱，燕姬舞。持玉斝，温琼醑。怅人生欢会，一年几许。莫上小楼高处望，楼前诘曲来时路。便直须、匹马两苍头，东归去。",
  "poet": {
    "id": 468,
    "star": 0,
    "name": "黄机",
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。"
  },
  "tags": []
}