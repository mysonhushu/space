{
  "id": 52695,
  "star": 1,
  "name": "水调歌头（同德久诸季小饮，出示所作，即席答之）",
  "dynasty": "宋代",
  "content": "律吕自相召，韶F324不难谐。致君泽物，古来何世不须才。幸可山林高卧，袖手何妨闲处，醇酒醉朋侪。千里故人驾，不怕物情猜。 <br> 秋夜永，更秉烛，且衔杯。五年离索，谁谓谈笑豁幽怀。况我早衰多病，屏迹云山深处，俗客不曾来。此日扫花径，蓬户为君开。",
  "poet": {
    "id": 76,
    "star": 0,
    "name": "李纲",
    "image": "http://img.gushiwen.org/authorImg/ligang.jpg",
    "desc": "李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。"
  },
  "tags": []
}