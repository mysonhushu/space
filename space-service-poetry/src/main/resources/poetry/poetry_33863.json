{
  "id": 33863,
  "star": 2,
  "name": "寄怀华阳道士",
  "dynasty": "唐代",
  "content": "华阳门外五芝生，餐罢愁君入杳冥。遥夜独栖还有梦， <br> 昔年相见便忘形。为分科斗亲铅椠，与说蜉蝣坐竹棂。 <br> 醮后几时归紫阁，别来终日诵黄庭。闲教辨药僮名甲， <br> 静识窥巢鹤姓丁。绝涧饮羊春水腻，傍林烧石野烟腥。 <br> 深沈谷响含疏磬，片段岚光落画屏。休采古书探禹穴， <br> 自刊新历斗尧蓂.珠宫凤合迎萧史，玉籍人谁访蔡经？ <br> 架上黑椽长褐稳，案头丹篆小符灵。霓轩入洞齐初月， <br> 羽节升坛拜七星。当路独行冲虎豹，向风孤啸起雷霆。 <br> 凝神密室多生白，叙事联编尽杀青。匝地山川皆暗写， <br> 隐天竽籁只闲听。分张火力烧金灶，拂拭苔痕洗酒瓶。 <br> 翠壁上吟朝复暮，暖云边卧醉还醒。倚身长短裁筇杖， <br> 倩客高低结草亭。直用森严朝北帝，爱将清浅问东溟。 <br> 常思近圃看栽杏，拟借邻峰伴采苓。掩树半扉晴霭霭， <br> 背琴残烛晓荧荧。旧来扪虱知王猛，欲去为龙叹管宁。 <br> 蟾魄几应临蕙帐，渔竿犹尚枕枫汀。衔烟细草无端绿， <br> 冒雨闲花作意馨。掠岸惊波沈翡翠，入檐斜照碍蜻蜓。 <br> 初征汉栈宜飞檄，待破燕山好勒铭。六辔未收千里马， <br> 一囊空负九秋萤。我悲雌伏真方枘，他骋雄材似建瓴。 <br> 合在深崖齐散术，自求沧海点流萍。频抛俗物心还爽， <br> 远忆幽期目剩瞑。见买扁舟束真诰，手披仙语任扬舲. ",
  "poet": {
    "id": 335,
    "star": 0,
    "name": "陆龟蒙",
    "image": "http://img.gushiwen.org/authorImg/luguimeng.jpg",
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。"
  },
  "tags": []
}