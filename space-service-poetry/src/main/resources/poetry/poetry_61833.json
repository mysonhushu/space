{
  "id": 61833,
  "star": 1,
  "name": "念奴娇（壬午徽州道间）",
  "dynasty": "宋代",
  "content": "黄梅过雨，望隔林、一缕长烟浮碧。亟拥征鞍寻午梦，卧看青山排闼。扫户风清，拂檐云淡，爽气生萧发。黄粱惊觉，子规枝上啼彻。 <br> 堪羡麦熟蚕成，酒香鸡嫩，风味农家别。幸有住山供活计，何苦江湖南北。菊老陶园，瓜荒邵圃，空负干时策。洛阳三顷，胜如金印六国。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}