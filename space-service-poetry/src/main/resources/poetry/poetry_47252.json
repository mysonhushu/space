{
  "id": 47252,
  "star": 3,
  "name": "甘州子",
  "dynasty": "唐代",
  "content": "一炉龙麝锦帷傍，屏掩映，烛荧煌。禁楼刁斗喜初长， <br> 罗荐绣鸳鸯。山枕上，私语口脂香。 <br> 每逢清夜与良晨，多怅望，足伤神。云迷水隔意中人， <br> 寂寞绣罗茵。山枕上，几点泪痕新。 <br> 曾如刘阮访仙踪，深洞客，此时逢。绮筵散后绣衾同。 <br> 款曲见韶容。山枕上，长是怯晨钟。 <br> 露桃花里小楼深，持玉盏，听瑶琴。醉归青琐入鸳衾， <br> 月色照衣襟。山枕上，翠钿镇眉心。 <br> 红炉深夜醉调笙，敲拍处，玉纤轻。小屏古画岸低平， <br> 烟月满闲庭。山枕上，灯背脸波横。",
  "poet": {
    "id": 314,
    "star": 0,
    "name": "顾夐",
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。"
  },
  "tags": []
}