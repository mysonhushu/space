{
  "id": 16426,
  "star": 1,
  "name": "送迁客二首",
  "dynasty": "唐代",
  "content": "得罪谁人送，来时不到家。白头无侍子，多病向天涯。 <br> 莽苍凌江水，黄昏见塞花。如今贾谊赋，不漫说长沙。 <br> 流人何处去，万里向江州。孤驿瘴烟重，行人巴草秋。 <br> 上帆南去远，送雁北看愁。遍问炎方客，无人得白头。",
  "poet": {
    "id": 833,
    "star": 0,
    "name": "于鹄",
    "image": "http://img.gushiwen.org/authorImg/yuhu.jpg",
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。"
  },
  "tags": []
}