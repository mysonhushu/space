{
  "id": 67265,
  "star": 1,
  "name": "摸鱼儿",
  "dynasty": "宋代",
  "content": "柳蒙耳、暗凌波路。烟飞惨淡平楚。七香车驻猊环掩，遥认翠华云母。芳景暮。鸳甃悄、铢衣来按飞琼舞。凄凉洛浦。渐玉漏沈沈，清阴满地，乘月步虚去。 <br> 销凝处。谁说三生小杜。翔螭声断箫鼓。情知禁苑酥尘涴，羞与倡红同谱。春几度。想依旧、苔痕长印唐昌士。风流千古。人在小红楼，朱帘半卷，香注玉壶露。",
  "poet": {
    "id": 2715,
    "star": 0,
    "name": "施枢",
    "desc": "施枢，约宋理宗端平中前后在世（即约公元一二三五年前后在世）字知言，号芸隐，丹从人。生卒年均不详，工诗。嘉熙时，（公元一二三九年左右）尝为浙东转运使幕属。又尝为越州府僚。枢著有芸隐倦游迁及芸隐横舟稿各一卷，《四库总目》传于世。"
  },
  "tags": []
}