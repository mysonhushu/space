{
  "id": 61896,
  "star": 2,
  "name": "兰陵王（甲寅初度和次贾韵）",
  "dynasty": "宋代",
  "content": "问梁益。天设金城铁壁。西风外，依约雁来，还报关山旧秋色。三秦听汉檄。远恨绵绵脉脉。频年事，虚掷桑阴，袆允诸人竟何策。 <br> 彤弓误殊锡。怅活国难医，救世须佛。平生本藉毛锥力。对弧矢初度，满头白发，何堪兵卫叠画戟。咄青史陈迹。 <br> 酒石。羡王绩。任击缶呼天，此乐何极。奚须太息惊前席。望天阍休待，梦如陶翼。柳边春后，放定远，出西域。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}