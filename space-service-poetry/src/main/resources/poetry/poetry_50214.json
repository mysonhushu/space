{
  "id": 50214,
  "star": 1,
  "name": "宝鼎现",
  "dynasty": "宋代",
  "content": "浓阴堆积，迥野空旷，将回微煦。还是觉、早梅依旧，清艳枝枝攒晓树。弄霁影、尽脂凝香蒂，琼削纤葩竞吐。对几处园林，芳菲消息，都因传去。 <br> 取次台树，等闲院落，偏宜独擅芳步。长恁恐、寿阳妆面，姑射冰肤成暗妒。笑杏坞、共桃蹊夸丽，一霎狂风骤雨。又争似、年年此际，先得东皇为主。 <br> 好似雪里精神，曾解恼、游人吟顾。想当时折赠，端的凭谁付与。荡醉目、恨同云阻。画角声将暮。想异时成实，和羹止渴，还应得路。",
  "poet": {
    "id": 1257,
    "star": 0,
    "name": "刘弇",
    "image": "http://img.gushiwen.org/authorImg/liuyan2.jpg",
    "desc": "刘弇（1048-1102）字伟明，号云龙，安福（今属江西）人。元丰进士。知嘉州峨眉县，改太学博士。元符中，进南郊大礼赋，除秘书省正字。徽宗时，改著作佐郎、实录检讨官。崇宁元年卒，年五十五。《宋史》有传。著有《龙云集》三十二卷，词有《彊村丛书》本《云龙先生乐府》一卷。"
  },
  "tags": []
}