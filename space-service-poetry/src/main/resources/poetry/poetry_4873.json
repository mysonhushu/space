{
  "id": 4873,
  "star": 1,
  "name": "赠皇甫侍御赴都八首",
  "dynasty": "唐代",
  "content": "东南之美，生于会稽。牛斗之气，蓄于昆溪。 <br> 有瑶者玉，连城是齐。有威者凤，非梧不栖。 <br> 猗嗟众珍，以况君子。公侯之胄，必复其始。 <br> 利器长材，温仪峻峙。 <br> 道心惟微，厥用允塞。德辉不泯，而映邦国。 <br> 静以有神，动而作则。九皋千里，其声不忒。 <br> 粤在古昔，分官厥初。刺邪矫枉，非贤勿居。 <br> 棱棱直指，烈烈方书。苍玉鸣珮，绣衣登车。 <br> 绰绰夫君，是膺柱下。准绳有望，名器无假。 <br> 宠盖伯山，气雄公雅。立朝正色，俟我能者。 <br> 载怀朋情，尝接闲宴。好洽昆弟，官联州县。 <br> 如彼松竹，春荣冬蒨.柯叶蔼然，下渝霜霰。 <br> 会合非我，关山坐违。离鸿晓引，别叶秋飞。 <br> 騑骖徐动，尊饯相依。远情超忽，岐路光辉。 <br> 金石其心，芝兰其室。言语方间，音徽自溢。 <br> 肃子风威，严子霜质。赠言岁暮，以保贞吉。",
  "poet": {
    "id": 1430,
    "star": 0,
    "name": "元希声",
    "desc": "（六六二―七0七）唐朝洛阳人。隋兵部尚书岩曾孙，三岁便善草隶书，客有闻而谬之者，援豪立就，动有楷则，当时目曰神童。举进士，徵拜司礼博士，擢吏部侍郎。卒年四十六。《文苑英华、唐书宰相世系表》"
  },
  "tags": []
}