{
  "id": 67369,
  "star": 1,
  "name": "贺新郎",
  "dynasty": "宋代",
  "content": "席作此 <br> 风送行春步。渐行行、山回路转，入云深处。问讯花梢春几许，半在诗人杖屐。点点是、祥烟膏露。中有瑶池千岁种，整岩妆、来作巢仙侣。相妩媚，试凝伫。 <br> 风流座上挥谈尘。更多情，多才多调，缓歌金缕。趁取芳时同宴赏，莫惜清樽缓举。有明月、随人归去。从此一春须一到，愿东君、长与花为主。泉共石，闻斯语。",
  "poet": {
    "id": 679,
    "star": 0,
    "name": "黄升",
    "desc": "黄升（生卒年不详）字叔旸，号玉林，又号花庵词客，建安（今属福建建瓯）人。不事科举，性喜吟咏。以诗受知于游九功，与魏庆之相酬唱。著有《散花庵词》，编有《绝妙词选》二十卷，分上下两部份，上部为《唐宋诸贤绝妙词选》，十卷；下部为《中兴以来绝妙词选》，十卷。附词大小传及评语，为宋人词选之善本。后人统称《花庵词选》。"
  },
  "tags": []
}