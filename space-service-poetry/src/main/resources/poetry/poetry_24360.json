{
  "id": 24360,
  "star": 1,
  "name": "鸿沟",
  "dynasty": "唐代",
  "content": "毒龙衔日天地昏，八纮叆叇生愁云。秦园走鹿无藏处， <br> 纷纷争处蜂成群。四溟波立鲸相吞，荡摇五岳崩山根。 <br> 鱼虾舞浪狂鳅鲲，龙蛇胆战登鸿门。星旗羽镞强者尊， <br> 黑风白雨东西屯。山河欲拆人烟分，壮士鼓勇君王存。 <br> 项庄愤气吐不得，亚父斗声天上闻。玉光堕地惊昆仑， <br> 留侯气魄吞太华。舌头一寸生阳春，神农女娲愁不言。 <br> 蛇枯老媪啼泪痕，星曹定秤秤王孙。项籍骨轻迷精魂， <br> 沛公仰面争乾坤。须臾垓下贼星起，歌声缭绕凄人耳。 <br> 吴娃捧酒横秋波，霜天月照空城垒。力拔山兮忽到此， <br> 骓嘶懒渡乌江水。新丰瑞色生楼台，西楚寒蒿哭愁鬼。 <br> 三尺霜鸣金匣里，神光一掉八千里。汉皇骤马意气生， <br> 西南扫地迎天子。",
  "poet": {
    "id": 2779,
    "star": 0,
    "name": "张碧",
    "desc": "张碧，字太碧，唐末诗人，里居及生卒年均不详。屡举进士不第，寄情诗酒，慕李太白之高致，其诗风受李白、李贺、贯休影响较深。擅长古风，多抨击黑暗现实，同情人民疾苦，有《张碧歌诗集》一卷。其子张瀛，亦擅诗，事五代南汉，官至曹郎。旧说张碧为唐德宗贞元中人，孟郊推重其诗，当误。 参陈尚君《张碧生活时代考》（载《文学遗产》1992年第3期），另参《唐才子传校笺》第五册第223页。"
  },
  "tags": []
}