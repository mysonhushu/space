{
  "id": 4459,
  "star": 1,
  "name": "游洞庭湖",
  "dynasty": "唐代",
  "content": "平湖晓望分，仙峤气氛氲。鼓枻乘清渚，寻峰弄白云。 <br> 江寒天一色，日静水重纹。树坐参猿啸，沙行入鹭群。 <br> 缘源斑筱密，罥径绿萝纷。洞穴传虚应，枫林觉自熏。 <br> 双童有灵药，愿取献明君。",
  "poet": {
    "id": 149,
    "star": 0,
    "name": "张说",
    "image": "http://img.gushiwen.org/authorImg/zhangshuo.jpg",
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。"
  },
  "tags": []
}