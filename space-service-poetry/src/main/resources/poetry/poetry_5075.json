{
  "id": 5075,
  "star": 1,
  "name": "折柳篇",
  "dynasty": "唐代",
  "content": "春色东来度渭桥，青门垂柳百千条。长杨西连建章路， <br> 汉家林苑纷无数。萦花始遍合欢枝，游丝半罥相思树。 <br> 春楼初日照南隅，柔条垂绿扫金铺。宝钗新梳倭堕髻， <br> 锦带交垂连理襦。自怜柳塞淹戎幕，银烛长啼愁梦著。 <br> 芳树朝催玉管新，春风夜染罗衣薄。城头杨柳已如丝， <br> 今年花落去年时。折芳远寄相思曲，为惜容华难再持。",
  "poet": {
    "id": 1334,
    "star": 0,
    "name": "许景先",
    "desc": "许景先，少举进士，授夏阳尉。神龙初，（公元七o五年）景先献大像阁赋，词甚美丽。擢拜左拾遗，迁给事中，后迁中书舍人。开元初，（公元七一三年）与齐汗、王丘、韩休张九龄掌知制诰，以文翰见称。张说尝曰：“许舍人之文，虽无峻峰激流崭绝之势，然属词丰美，得中和之气，亦一时之秀也”。后出为虢州刺史。又入拜吏部侍郎，卒。"
  },
  "tags": []
}