{
  "id": 70061,
  "star": 19,
  "name": "【双调】蟾宫曲　东皇太乙前九首（以楚辞九歌品成）",
  "dynasty": "元代",
  "content": "　　穆将愉兮太乙东皇，佩姣服菲菲，剑珥琳琅。玉琼芳，肴兰籍，桂酒椒<br>浆。扬χ鼓兮安歌浩倡，纷五音兮琴瑟笙簧。日吉辰良，繁会祁祁，既乐而康。　云中君<br>　　望云中帝服皇皇，快龙驾翩翩，远举周章。霞佩缤纷，云旗蔼，衣采华芳。<br>灵连蜷兮昭昭未央，降寿宫兮沐浴兰汤。先戒鸾章，后属飞帘，总辔扶桑。　湘君<br>　　问湘君何处翱游，怎弭节江皋，江水东流。薜荔芙蓉，涔阳极浦，杜若芳洲。<br>驾飞龙兮兰旌蕙绸，君不行兮何故夷犹。玉佩谁留，步马椒丘，忍别灵修。　湘夫人<br>　　促江皋腾驾朝驰，幸帝子来游，孔盖云旗。渺渺秋风，洞庭木叶，盼望佳期。<br>灵剡剡兮空山九疑，澧有兰兮沅芷菲菲。行折琼枝，发轫苍梧，饮马咸池。　大司命<br>　　令飘风冻雨清尘，开阊阖天门，假道天津。千乘回翔，龙旗冉冉，鸾驾辚辚。<br>结桂椒兮乘云并迎，问人间兮寿夭莫凭。除却灵均，兰佩荷衣，谁制谁纫？　少司命<br>　　正秋兰九畹芳菲，共堂下蘼芜，绿叶留荑。趁驾回风，逍遥云际，翡翠为旗。<br>悲莫悲兮君远将离，乐莫乐兮与女新知。一扫氛霓，唏发阳阿，洗剑天池。　东君<br>　　望朝暾将出东方，便抚马安驱，揽辔高翔。交鼓吹竽，鸣{虎}ㄌ瑟，会舞<br>霓裳，布瑶席兮聊斟挂浆，听锵锵兮丹凤鸣阳。直上空桑，持矢操弧，仰射天狼。　何伯<br>　　激王侯四起冲风，望鱼屋鳞鳞，贝阙珠宫。两驾骖螭，桂旗荷盖，浩荡西东。<br>试回首兮昆仑道中，问江皋兮谁集芙蓉。唤起丰隆，先逐鼋鼍，后驭蛟龙。　山鬼<br>　　若有人兮含睇山幽，乘赤豹文狸，窈窕周流。渺渺愁云，冥冥零雨，谁与同<br>游？采三秀兮吾令蹇修，怅宓妃兮要眇难求。猿夜啾啾，风木萧萧，公子离忧。<br>鸱夷后那个清闲，谁爱雨笠烟蓑，七里严湍？除却巢田，更无人到，颖水箕山。<br>叹落日孤鸿往还，笑桃源洞口谁关？试问刘郎，几度花开，几度花残？<br>　　问人间谁是英雄？有酾酒临江，横槊曹公。紫盖黄旗，多应借得，赤壁东风。<br>更惊起南阳卧龙，便成名八阵图中。鼎足三分，一分西蜀，一分江东。<br>　　正春风杨柳依依，听彻阳关，分袂东西。看取樽前，留人燕语，送客花飞。<br>谩劳动空山子规，一声声犹劝人归。后夜相思，明月烟波，一舸鸱夷。<br>　　动高吟楚客秋风，故国山河，水落江空。断送离愁，江南烟雨，杳杳孤鸿。<br>依旧向邯郸道中，问居胥今有谁封？何日论文，渭北春天，日暮江东。<br>　　理征衣鞍马匆匆，又在关山，鹧鸪声中。三叠阳关，一杯鲁酒，逆旅新丰。<br>看五陵无树起风，笑长安却误英雄。云树，春水东流，有似愁浓。<br>　　烂羊头谁羡封侯？斗酒篇诗，也自风流。过隙光阴，尘埃野马，不障闲鸥。<br>离汗漫飘蓬九有，向壶山小隐三秋。归赋登楼，白发萧萧，老我南州。<br>　　任乾坤浩荡沙鸥，酤酒寻鱼，赤壁矶头。铁笛横吹，穿云裂石，草木炎州。<br>信甲子题诗五柳，算庚寅合赋三秋。渺渺予愁，自古佳人，不遇灵修。",
  "poet": {
    "id": 755,
    "star": 0,
    "name": "阿鲁威",
    "desc": "阿鲁威（生卒年不详），蒙古族人。字叔重，号东泉。曾任南剑太守、经筵官、参知政事。能诗，尤善长作散曲，今有几十支散曲传世，散见于《阳春白雪》、《乐府群珠》等书。"
  },
  "tags": []
}