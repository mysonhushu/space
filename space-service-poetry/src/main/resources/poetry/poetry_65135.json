{
  "id": 65135,
  "star": 4,
  "name": "念奴娇",
  "dynasty": "宋代",
  "content": "杏花过雨，渐残红零落，胭脂颜色。流水飘香人渐远，难托春心脉脉。恨别王孙，墙阴目断，手把青梅摘。金鞍何处，绿杨依旧南陌。消散云雨须臾，多情因甚，有轻离轻拆。燕语千般，争解说、些子伊家消息。厚约深盟，除非重见，见了方端的。而今无奈，寸肠千恨堆积。",
  "poet": {
    "id": 2257,
    "star": 0,
    "name": "沈唐",
    "desc": "字公述，北宋词人。《花庵词选》录有其词数首。"
  },
  "tags": []
}