{
  "id": 62766,
  "star": 1,
  "name": "真珠帘（代寿秋壑母）",
  "dynasty": "宋代",
  "content": "鱼轩富贵人间少。那堪更、有子雍容廊庙。衮绣当斑衣。转色难心小。手把乾坤重整顿，略□□、微生一笑。分晓。是慈闱心事，如今著到。 <br> 帘幕早是寒生，又橙黄近也，菊花香了。已劝九霞觞，春意浓于酒。玉带金鱼欢舞处，更捷骑、红尘峡□。知否。这花添锦上，年年重九。",
  "poet": {
    "id": 80,
    "star": 0,
    "name": "陈著",
    "image": "http://img.gushiwen.org/authorImg/chenzhu.jpg",
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。"
  },
  "tags": []
}