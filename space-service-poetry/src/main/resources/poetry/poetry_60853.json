{
  "id": 60853,
  "star": 1,
  "name": "木兰花慢（寿秘监）",
  "dynasty": "宋代",
  "content": "望瀛洲尺五，听海客、诧登临。记岛月分秋，天星降夕，神璧精金。他年作霖雨手，且明光奏赋寓良箴。槐府黑头旧业，芹宫青岁雄襟。 <br> 骎骎。宝勒向东吟。戏彩看而今。更袜步黄云，琴弹碧玉，汇泽杯斟。争先长至几日，料春风多喜鹊传音。梅蕴和羹心在，线添补衮工深。",
  "poet": {
    "id": 380,
    "star": 0,
    "name": "张辑",
    "desc": "张辑（生卒年不详）字宗瑞，鄱阳（今江西波阳）人。张辑有《沁园春》（今泽先生）词，自序云：“矛顷游庐山，爱之，归结屋马蹄山中，以庐山书堂为扁，包日庵作记，见称庐山道人，盖援涪翁山谷例。黄叔豹谓矛居鄱，不应舍近求远，为更多东泽。黄鲁庵诗帖往来，于东泽下加以诗仙二字。近与冯可迁遇于京师，又能节文，号矛东仙，自是诗盟遂以为定号。有词作《月上瓜洲·南徐多景楼作》等。"
  },
  "tags": []
}