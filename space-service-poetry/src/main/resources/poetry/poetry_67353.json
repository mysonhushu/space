{
  "id": 67353,
  "star": 1,
  "name": "风流子",
  "dynasty": "宋代",
  "content": "梨园花柳地，扶残醉、曾记问妖娆。欢惹住轻烟，柔丝未改，霏零疏雨，腻粉先飘。更低道，花无三日艳，柳有一年娇。卷翠未迟，醉红易失，共偎香影，同赏良宵。 <br> 如今知何处，三山远，云水一望迢迢。傍砌青鸾好在，谁送归飙。但花下红云，尚通夕照，柳边白月，自落寒潮。最是无端，子规啼破寒梢。",
  "poet": {
    "id": 1040,
    "star": 0,
    "name": "利登",
    "desc": "利登（生卒年不详）字履道，号碧涧，南城（今属江西）人，一说金川（今属四川）人。"
  },
  "tags": []
}