{
  "id": 5433,
  "star": 1,
  "name": "嵩山十志十首。洞元室",
  "dynasty": "唐代",
  "content": "洞元室者，盖因岩作室，即理谈玄，室返自然，元斯洞矣。 <br> 及邪者居之，则假容窃次，妄作虚诞，竟以盗言。词曰： <br> 岚气肃兮岩翠冥，空阴虚兮户芳迎。披蕙帐兮促萝筵， <br> 谈空空兮核元元。蕙帐萝筵兮洞元室，秘而幽兮真可吉。 <br> 返自然兮道可冥，泽妙思兮草玄经，结幽门兮在黄庭。",
  "poet": {
    "id": 2192,
    "star": 0,
    "name": "卢鸿一",
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。"
  },
  "tags": []
}