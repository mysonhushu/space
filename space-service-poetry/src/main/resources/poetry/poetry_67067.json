{
  "id": 67067,
  "star": 1,
  "name": "水调歌头（致仕得请）",
  "dynasty": "宋代",
  "content": "客问矩山老，何事得优游。追数平生出处，为客赋歌头。三十五时侥幸，四十三年仕宦，七十□归休。顶踵皆君赐，天地德难酬。 <br> 书数册，棋两局，酒三瓯。此是日中受用，谁劣又谁优。寒则拥炉曝背，暖则寻花问柳，乘舆狎沙鸥。知足又知止，客亦许之不。",
  "poet": {
    "id": 2365,
    "star": 0,
    "name": "徐经孙",
    "desc": "生于宋光宗绍熙三年，卒于度宗咸淳九年，年八十三岁。宝庆二年，（公元一二二六年）第进士，授浏阳主簿。累迁太子左庶子，太子詹事，敷陈经义，随事启迪。景定三年，（公元一二六二年）春雷，诏求直言。经孙奏年来忠谠之气，郁不得行，上帝降鉴，假雷以鸣。人谓切中时病。累官翰林学士知制诰。公田议起，经孙极论不便，忤贾似道，罢归。家在洪、抚之间，有山方正，因号矩山。闲居十余年，卒。谥文惠。经孙作有《矩山存稿》五卷，《四库总目》传于世。"
  },
  "tags": []
}