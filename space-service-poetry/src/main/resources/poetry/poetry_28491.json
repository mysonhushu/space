{
  "id": 28491,
  "star": 1,
  "name": "寄郴州李相公",
  "dynasty": "唐代",
  "content": "高楼王与谢，逸韵比南金。不遇销忧日，埃尘谁复寻。 <br> 旷怀澹得丧，失意纵登临。彩槛浮云迥，绮窗明月深。 <br> 虬龙压沧海，鸳鸾思邓林。青云伤国器，白发轸乡心。 <br> 功高恩自洽，道直谤徒侵。应笑灵均恨，江畔独行吟。",
  "poet": {
    "id": 267,
    "star": 0,
    "name": "许浑",
    "image": "http://img.gushiwen.org/authorImg/xuhun.jpg",
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。"
  },
  "tags": []
}