{
  "id": 27981,
  "star": 1,
  "name": "中秋日拜起居表晨渡天津桥即事十六韵献…兼呈工部刘公",
  "dynasty": "唐代",
  "content": "碧树康庄内，清川巩洛间。坛分中岳顶，城缭大河湾。 <br> 广殿含凉静，深宫积翠闲。楼齐云漠漠，桥束水潺潺。 <br> 过雨柽枝润，迎霜柿叶殷。紫鳞冲晚浪，白鸟背秋山。 <br> 月拜西归表，晨趋北向班，鸳鸿随半仗，貔虎护重关。 <br> 玉帐才容足，金樽暂解颜。迹留伤堕屦，恩在乐衔环。 <br> 南省兰先握，东堂桂早攀。龙门君夭矫，莺谷我绵蛮。 <br> 分薄嵇心懒，哀多庾鬓班。人惭公幹卧，频送子牟还。 <br> 自睹宸居壮，谁忧国步艰。只应时与醉，因病纵疏顽。",
  "poet": {
    "id": 211,
    "star": 0,
    "name": "杜牧",
    "image": "http://img.gushiwen.org/authorImg/dumu.jpg",
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。"
  },
  "tags": []
}