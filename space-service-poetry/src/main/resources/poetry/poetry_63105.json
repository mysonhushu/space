{
  "id": 63105,
  "star": 1,
  "name": "沁园春（寿夹谷书隐）",
  "dynasty": "宋代",
  "content": "光岳储精，宇宙呈祥，钟英俊材。想春秋夹谷，前生夫子，婆娑南赡，见在如来。龙角标辰，蟾胎焴丙，好是生朝华宴开。笙歌里，看儿童拜舞，春满行台。 <br> 重重好事相催。便对把黄封酌寿罍。更愿公殿上，早纡衮绣，愿公堂下，长戏衣莱。昨夜瑶池，亲逢阿母，欲寄蟠桃桃始栽。三千岁，待开花结子，岁岁衔杯。",
  "poet": {
    "id": 527,
    "star": 0,
    "name": "何梦桂",
    "image": "http://img.gushiwen.org/authorImg/hemenggui.jpg",
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。"
  },
  "tags": []
}