{
  "id": 54960,
  "star": 4,
  "name": "念奴娇（次韵寄陆务观、韩无咎）",
  "dynasty": "宋代",
  "content": "少年奇志，笑功名画虎，文章刻鹄。永夜漫漫悲昼短，难挽苍龙衔烛。飞藿飘零，浮云迁变，过眼邮传速。昔人真意，眇然千载谁属。 <br> 犹喜二子当年，诸公籍甚，赏云和孤竹。翰墨流传知几许，遗响宫商相续。梦里京华，不须惊叹，春草年年绿。赤霄归去，更看奔电喷玉。",
  "poet": {
    "id": 0,
    "star": 0,
    "name": "毛幵"
  },
  "tags": []
}