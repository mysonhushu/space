{
  "id": 61133,
  "star": 1,
  "name": "满庭芳",
  "dynasty": "宋代",
  "content": "凉月如冰，素涛翻雪，人世依约三更。扁舟乘兴，莫计水云程。忽到一洲奇绝，花无数、多不知名。浑疑是，芙蓉城里，又似牡丹坪。 <br> 蓬莱，应不远，天风海浪，满目凄清。更一声铁笛，石裂龙惊。回顾尘寰局促，挥袂去、散发骑鲸。蘧蘧觉，元来是梦，钟动野鸡鸣。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}