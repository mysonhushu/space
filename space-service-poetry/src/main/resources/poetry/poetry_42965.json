{
  "id": 42965,
  "star": 2,
  "name": "光、威、裒姊妹三人少孤而始妍乃有是作…因次其韵",
  "dynasty": "唐代",
  "content": "昔闻南国容华少，今日东邻姊妹三。妆阁相看鹦鹉赋， <br> 碧窗应绣凤凰衫。红芳满院参差折，绿醑盈杯次第衔。 <br> 恐向瑶池曾作女，谪来尘世未为男。文姬有貌终堪比， <br> 西子无言我更惭。一曲艳歌琴杳杳，四弦轻拨语喃喃。 <br> 当台竞斗青丝发，对月争夸白玉簪。小有洞中松露滴， <br> 大罗天上柳烟含。但能为雨心长在，不怕吹箫事未谙。 <br> 阿母几嗔花下语，潘郎曾向梦中参。暂持清句魂犹断， <br> 若睹红颜死亦甘。怅望佳人何处在，行云归北又归南。",
  "poet": {
    "id": 114,
    "star": 0,
    "name": "鱼玄机",
    "image": "http://img.gushiwen.org/authorImg/yuxuanji.jpg",
    "desc": "鱼玄机，女，晚唐诗人，长安（今陕西西安）人。初名鱼幼微，字蕙兰。咸通（唐懿宗年号，860—874）中为补阙李亿妾，以李妻不能容，进长安咸宜观出家为女道士。后被京兆尹温璋以打死婢女之罪名处死。鱼玄机性聪慧，有才思，好读书，尤工诗。与李冶、薛涛、刘采春并称唐代四大女诗人。鱼玄机其诗作现存五十首，收于《全唐诗》。有《鱼玄机集》一卷。其事迹见《唐才子传》等书。"
  },
  "tags": []
}