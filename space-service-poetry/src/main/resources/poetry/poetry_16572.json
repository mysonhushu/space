{
  "id": 16572,
  "star": 1,
  "name": "梢云（一作曹松）",
  "dynasty": "唐代",
  "content": "殊质资灵贶，凌空发瑞云。梢梢含树彩，郁郁动霞文。 <br> 不比因风起，全非触石分。叶光闲泛滟，枝杪静氛氲。 <br> 隐见心无宰，裴回庆自君。翻飞如可托，长愿在横汾。",
  "poet": {
    "id": 1662,
    "star": 0,
    "name": "罗让",
    "desc": "字景宣，原籍会稽（今浙江绍兴），生于庐州（今安徽合肥）。以文学而有誉。举进士贤良方正皆高第。宪宗时，历迁江西观察使。工行书，贞元五年（七八九）庐群所撰唐襄州新学记为其所书。"
  },
  "tags": []
}