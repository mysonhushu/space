{
  "id": 69489,
  "star": 2,
  "name": "【中吕】朝天子_携美姬湖上",
  "dynasty": "元代",
  "content": "携美姬湖上<br>远山，近山，两意冰弦散。行云十二拥翠鬟，搀不定春风幔。锦帐琵琶，司空听惯，险教人唤小蛮。粉残，黛减，正好向灯前看。<br>锦筝，玉笙，落日平湖净。宝花解语不胜情，翠袖金波莹。苏小堤边，东风一另，怕羞杀林外莺。方酒醒，梦惊，正好向灯前听。<br>玉舟，渐收，淡淡双蛾皱。鸳鸯罗带几多愁，系不定春风瘦。二八芳年，花开时候，酒添娇月带羞。醉休，睡休，正好向灯前候。<br>美哉，美哉，忙解阑胸带。鸳鸯枕上口揾腮，直恁么腰肢摆。朦胧笑脸，由他抢白，且宽心权宁耐。姐姐，奶奶，正好向灯前快。<br>咏美<br>翠梳，浅铺，粉汁香尘素。画阑谁与月同孤，试听高唐赋。云堆玉梳，多情眉宇，有离人愁万缕。若还，寄取，罗帕上题诗去。<br>柳腰，翠裙，不似昨宵困。轻风吹散晓窗云，花落佳人鬓。璧月多情，黄昏谁近，素盈盈罗帕尘。泪痕，尚存，须寄与东风信。",
  "poet": {
    "id": 41,
    "star": 0,
    "name": "张养浩",
    "image": "http://img.gushiwen.org/authorImg/zhangyanghao.jpg",
    "desc": "张养浩（1269—1329年），汉族，字希孟，号云庄，山东济南人，元代著名散曲家。诗、文兼擅，而以散曲著称。代表作有《山坡羊·潼关怀古》等。"
  },
  "tags": []
}