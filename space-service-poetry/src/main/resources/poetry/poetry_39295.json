{
  "id": 39295,
  "star": 1,
  "name": "咏钱",
  "dynasty": "唐代",
  "content": "多蓄多藏岂足论，有谁还议济王孙。能于祸处翻为福， <br> 解向雠家买得恩。几怪邓通难免饿，须知夷甫不曾言。 <br> 朝争暮竞归何处，尽入权门与幸门。",
  "poet": {
    "id": 925,
    "star": 0,
    "name": "徐夤",
    "image": "http://img.gushiwen.org/authorImg/xuyi.jpg",
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。"
  },
  "tags": []
}