{
  "id": 70614,
  "star": 3,
  "name": "【双调】雁儿落过得胜令_想赴蟠桃玳",
  "dynasty": "元代",
  "content": "想赴蟠桃玳瑁筵，休享御酒琼林宴。息争名夺利心，发养性修真愿。争如纸<br>被裹云眠，茶药倚炉煎。看峻岭衔花鹿，使巅峰献果猿。朝元，在金阙寥阳殿。<br>安然，蓬莱洞里仙。<br>　　为浮生两鬓白，观镜里朱颜迈。忙辞了白象简，紧纳了金鱼带。绿柳倚门栽，<br>金菊映篱开。爱的是流水清如玉，那里想侯门深似海。幽哉，袖拂白云外。彭泽，<br>清闲归去来。<br>　　光阴似流水，日月搬昏昼。尘俗一笔勾，世事都参透。睡来时高枕一无忧，<br>闷来时拄杖半过头。饥来时一钵千家饭，闲来时孤身万里游。盈眸，阆苑风光秀。<br>抬头，蓬莱景物幽。<br>　　荣华似风内灯，富贵如槐安梦。恰六朝贺太平，十二国干戈动。人海混鱼龙，<br>浮世隐英雄。收楚韩元帅，兴周的姜太公。功名，到底成何用？悉是：南柯一梦<br>中！",
  "poet": {
    "id": 0,
    "star": 0,
    "name": "未知作者"
  },
  "tags": []
}