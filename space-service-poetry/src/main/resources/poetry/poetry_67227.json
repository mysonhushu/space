{
  "id": 67227,
  "star": 1,
  "name": "烛影摇红",
  "dynasty": "宋代",
  "content": "楼倚春城，锁窗曾共巢春燕。人生好梦比春风，不似杨花健。旧事如天渐远。奈情缘、素丝未断。镜尘埋恨，带粉栖香，曲屏寒浅。 <br> 环佩空归，故园羞见桃花面。轻烟残照下阑干，独自疏帘卷。 <br> 一信狂风又晚。海棠花、随风满院。乱鸦归后，杜宇啼时，一声声怨。",
  "poet": {
    "id": 0,
    "star": 0,
    "name": "翁孟寅"
  },
  "tags": []
}