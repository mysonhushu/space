{
  "id": 61884,
  "star": 2,
  "name": "醉蓬莱（癸丑寿吕马帅）",
  "dynasty": "宋代",
  "content": "问金城方略，数十年来，谁堪称许。万福威名，草木识淮浦。西顾天长，中流地重，著此巨鳌柱。见说棋边，风声鹤唳，胆落胡虏。 <br> 老子家声，六韬亲授，渭水归来，非熊非虎。江汉滔滔，建大将旗鼓。孤矢开祥，节旄迎渥，勋业纪盟府。好对芳天，莺花未老，金樽频举。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}