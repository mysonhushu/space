{
  "id": 13072,
  "star": 1,
  "name": "晚秋集贤院即事寄徐薛二侍郎",
  "dynasty": "唐代",
  "content": "穆穆上清居，沈沈中秘书。金铺深内殿，石甃净寒渠。 <br> 花树台斜倚，空烟阁半虚。缥囊披锦绣，翠轴卷琼琚。 <br> 墨润冰文茧，香销蠹字鱼。翻黄桐叶老，吐白桂花初。 <br> 旧德双游处，联芳十载馀。北朝荣庾薛，西汉盛严徐。 <br> 侍讲亲花扆，征吟步绮疏。缀帘金翡翠，赐砚玉蟾蜍。 <br> 序秩东南远，离忧岁月除。承明期重入，江海意何如。",
  "poet": {
    "id": 1778,
    "star": 0,
    "name": "常衮",
    "image": "http://img.gushiwen.org/authorImg/changgun.jpg",
    "desc": "常衮登第后由太子正字授补阙起居郎，永泰元年（765年）授中书舍人。大历十二年（777年）拜相，杨绾病故后，独揽朝政。以文辞出众而又登科第为用人标准，堵塞买官之路。对朝中众官俸禄亦视其好恶而酌定。封河内郡公。德宗即位后，被贬为河南少尹，又贬为潮州刺史。不久为福建观察使。常衮注重教育，增设乡校，亲自讲授，闽地文风为之一振。建中四年（785年）死于任上。享年五十五岁，追赠为尚书左仆射。"
  },
  "tags": []
}