{
  "id": 5048,
  "star": 2,
  "name": "奉和圣制瑞雪篇",
  "dynasty": "唐代",
  "content": "紫宸飞雪晓裴回，层阁重门雪照开。九衢皛耀浮埃尽， <br> 千品差池贽帛来。何处田中非种玉，谁家院里不生梅。 <br> 埋云翳景无穷已，因风落地吹还起。先过翡翠宝房中， <br> 转入鸳鸯金殿里。美人含笑出联翩，艳逸相轻斗容止。 <br> 罗衣点著浑是花，玉手抟来半成水。奕奕纷纷何所如， <br> 顿忆杨园二月初。羞同班女高秋扇，欲照明王乙夜书。 <br> 姑射山中符圣寿，芙蓉阙下降神车。愿随睿泽流无限， <br> 长报丰年贵有馀。",
  "poet": {
    "id": 96,
    "star": 0,
    "name": "刘庭琦",
    "desc": "［唐］明皇时人。官万年尉。开元八年（七二o）上禁约王公不令与外人交结，庭琦数与岐王范饮酒赋诗，拙为雅州司户。能精书学。《旧唐书·岐王范传、书史会要》"
  },
  "tags": []
}