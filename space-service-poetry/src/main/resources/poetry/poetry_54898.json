{
  "id": 54898,
  "star": 1,
  "name": "满庭芳（泛梅）",
  "dynasty": "宋代",
  "content": "庾信何愁，休文何瘦，范叔一见何寒。梅花酷似，索笑画檐看。便肯嫣然一笑，疏篱上、玉脸冰颜。须勤赏，莫教青子，半著树头酸。 <br> 朱阑。聊掩映，昆仑顶上，琪树团栾。命儿曹班坐，草草杯盘。旋折溪边□朵，E029蕤泛、蕉叶杯宽。从教□，尊前有客，拍手笑颓山。",
  "poet": {
    "id": 872,
    "star": 0,
    "name": "葛立方",
    "image": "http://img.gushiwen.org/authorImg/gelifang.jpg",
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。"
  },
  "tags": []
}