{
  "id": 52102,
  "star": 1,
  "name": "念奴娇（中秋后一夕泊舟城外）",
  "dynasty": "宋代",
  "content": "水烟收尽，望汀萍千顷，银光如幂。霜镜无痕清夜久，惟有惊鱼跳出。月在杯中，我疑天赐，欢饮仍如璧。姮娥应为，后期偿赛今夕。 <br> 遥想当日同盟，山斋孤讽，有新诗相忆。聚散难常空怅望，萍梗飘流踪迹。明月明年，此身此夜，知与谁同惜。参横河侧，短篷清露时滴。",
  "poet": {
    "id": 1027,
    "star": 0,
    "name": "刘一止",
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。"
  },
  "tags": []
}