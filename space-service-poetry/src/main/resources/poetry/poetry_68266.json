{
  "id": 68266,
  "star": 1,
  "name": "齐天乐（重游番阳）",
  "dynasty": "宋代",
  "content": "两株烟柳荒城外，依依暮帆曾驻。小扇障尘，轻舆贴岸，谁料重行吟处。流光暗度。怅兰溆春移，苇汀秋聚。可奈清愁，快呼艇子载将去。 <br> 中年怀抱易感，甚风花水叶，犹似孤旅。伴鹤幽期，随莺乐事，还是情乘意负。衣尘帽土。但镜堪羞，贺囊偏□。待报山灵，莫教云壑妒。",
  "poet": {
    "id": 0,
    "star": 0,
    "name": "丁默"
  },
  "tags": []
}