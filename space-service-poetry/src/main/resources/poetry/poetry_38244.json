{
  "id": 38244,
  "star": 1,
  "name": "句",
  "dynasty": "唐代",
  "content": "相逢多是醉醺然，应有囊中子母钱。 <br> 有兴欲沽红曲酒，无人同上翠旌楼。 <br> 星斗离披烟霭收，玉蟾蜍耀海东头。 <br> 鹿胎冠子水晶簪，长啸欹眠紫桂阴。 <br> 躞蹀马摇金络脑，婵娟人坠玉搔头。 <br> 狂歌放饮浑成性，知道逍遥出俗笼。 <br> 除却洛阳才子后，更谁封恨吊怀沙。 <br> 莲浦浪澄堪倚钓，柳堤风暖好垂鞭。 <br> 上马等闲销白日，出门轻薄倚黄金。 <br> 净名方丈虽然病，曼倩年涯未有多。",
  "poet": {
    "id": 1753,
    "star": 0,
    "name": "褚载",
    "desc": "载，字厚子，家贫，客梁、宋间，困甚，以诗投襄阳节度使邢君牙云：“西风昨夜坠红兰，一宿邮亭事万般。无地可耕归不得，有思堪报死何难。流年怕老看将老，百计求安未得安。一卷新诗满怀泪，频来门馆诉饥寒。”君牙怜之，赠绢十匹，荐于郑滑节度使，不行。乾宁五年，礼部侍郎裴贽知贡举，君牙之荐之，遂擢第。文德中，刘子长出镇浙西，行次江西，时陆威侍郎犹为郎吏，亦寓于此。载缄二轴投谒，误以子长之卷画贽于威，威览之，连见数字触家讳，威矍然，载错愕，白以大误。寻谢以长笺，略曰：“曹兴之图画虽精，终惭误笔；殷浩之兢持太过，翻达空函。”威激赏而终不能引拔，后竟流落而卒。集三卷，今传。"
  },
  "tags": []
}