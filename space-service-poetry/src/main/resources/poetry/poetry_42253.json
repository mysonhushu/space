{
  "id": 42253,
  "star": 1,
  "name": "泗滨得石磬",
  "dynasty": "唐代",
  "content": "浮磬潜清深，依依呈碧浔。出水见贞质，在悬含玉音。 <br> 对此喜还叹，几秋还到今。器古契良觌，韵和谐宿心。 <br> 何为值明鉴，适得离幽沈。自兹入清庙，无复泥沙侵。 ",
  "poet": {
    "id": 3023,
    "star": 0,
    "name": "李勋",
    "image": "http://img.gushiwen.org/authorImg/lixun.jpg",
    "desc": "李勋，唐代诗人，著有《泗滨得石磬》。死后葬在陕西礼泉县城东北烟霞新村。"
  },
  "tags": []
}