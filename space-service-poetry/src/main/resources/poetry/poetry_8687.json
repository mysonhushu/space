{
  "id": 8687,
  "star": 1,
  "name": "岁日寄京师诸季端武等",
  "dynasty": "唐代",
  "content": "献岁抱深恻，侨居念归缘。常患亲爱离，始觉世务牵。 <br> 少事河阳府，晚守淮南壖。平生几会散，已及蹉跎年。 <br> 昨日罢符竹，家贫遂留连。部曲多已去，车马不复全。 <br> 闲将酒为偶，默以道自诠。听松南岩寺，见月西涧泉。 <br> 为政无异术，当责岂望迁。终理来时装，归凿杜陵田。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}