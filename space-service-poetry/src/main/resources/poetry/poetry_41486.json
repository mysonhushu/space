{
  "id": 41486,
  "star": 1,
  "name": "题景焕画应天寺壁天王歌",
  "dynasty": "唐代",
  "content": "锦城东北黄金地，故迹何人兴此寺。白眉长老重名公， <br> 曾识会稽山处士。寺门左壁图天王，威仪部从来何方。 <br> 鬼神怪异满壁走，当檐飒飒生秋光。我闻天王分理四天下， <br> 水晶宫殿琉璃瓦。彩仗时驱狒cf装，金鞭频策骐驎马。 <br> 毗沙大像何光辉，手擎巨塔凌云飞。地神对出宝瓶子， <br> 天女倒披金缕衣。唐朝说著名公画，周昉毫端善图写。 <br> 张僧繇是有神人，吴道子称无敌者。奇哉妙手传孙公， <br> 能如此地留神踪。斜窥小鬼怒双目，直倚越狼高半胸。 <br> 宝冠动总生威容，趋跄左右来倾恭。臂横鹰爪尖纤利， <br> 腰缠虎皮斑剥红。飘飘但恐入云中，步骤还疑归海东。 <br> 蟒蛇拖得浑身堕，精魅搦来双眼空。当时此艺实难有， <br> 镇在宝坊称不朽。东边画了空西边，留与后人教敌手。 <br> 后人见者皆心惊，尽为名公不敢争。谁知未满三十载， <br> 或有异人来间生。匡山处士名称朴，头骨高奇连五岳。 <br> 曾持象简累为官，又有蛇珠常在握。昔年长老遇奇踪， <br> 今日门师识景公。兴来便请泥高壁，乱抢笔头如疾风。 <br> 逡巡队仗何颠逸，散漫奇形皆涌出。交加器械满虚空， <br> 两面或然如斗敌。圣王怒色览东西，剑刃一挥皆整齐。 <br> 腕头狮子咬金甲，脚底夜叉击络鞮.马头壮健多筋节， <br> 乌觜弯环如屈铁。遍身蛇虺乱纵横，绕颔髑髅干孑裂。 <br> 眉粗眼竖发如锥，怪异令人不可知。科头巨卒欲生鬼， <br> 半面女郎安小儿。况闻此寺初兴置，地脉沈沈当正气。 <br> 如何请得二山人，下笔咸成千古事。君不见明皇天宝年， <br> 画龙致雨非偶然。包含万象藏心里，变现百般生眼前。 <br> 后来画品列名贤，唯此二人堪比肩。人间是物皆求得， <br> 此样欲于何处传。尝忧壁底生云雾，揭起寺门天上去。",
  "poet": {
    "id": 175,
    "star": 0,
    "name": "欧阳炯",
    "image": "http://img.gushiwen.org/authorImg/ouyangtong.jpg",
    "desc": "（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。"
  },
  "tags": []
}