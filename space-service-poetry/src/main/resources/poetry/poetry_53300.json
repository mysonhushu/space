{
  "id": 53300,
  "star": 1,
  "name": "临江仙",
  "dynasty": "宋代",
  "content": "琪树鸾栖花露重，依稀兰洞风光。玉人相对自生凉。翠鬟琼珮，绰约蕊珠妆。 <br> 宝瑟声沈清梦觉，夜阑明月幽窗。可堪襟袂惹余香。断云残雨，何处认高唐。",
  "poet": {
    "id": 701,
    "star": 0,
    "name": "蔡伸",
    "desc": "蔡伸（1088—1156）字伸道，号友古居士，莆田（今属福建）人，蔡襄孙。政和五年（1115）进士。宣和年间，出知潍州北海县、通判徐州。赵构以康王开大元帅幕府，伸间道谒军门，留置幕府。南渡后，通判真州，除知滁州。秦桧当国，以赵鼎党被罢，主管台州崇道观。绍兴九年（1139），起知徐州，改知德安府。后为浙东安抚司参谋官，提举崇道观。绍兴二十六年卒，年六十九。《宋史翼》有传。伸少有文名，擅书法，得祖襄笔意。工词，与向子諲同官彭城漕属，屡有酬赠。有《友古居士词》一卷。 存词175首。"
  },
  "tags": []
}