{
  "id": 68906,
  "star": 2,
  "name": "沁园春（寿韦轩八十一岁·九月初二）",
  "dynasty": "宋代",
  "content": "八九十翁，似婴儿戏，汉司马迁。记渭川垂钓，一年之长，龙山吹帽，七日之前。口角春风，襟期秋月，万事从来只任缘。随渠道，更登天富贵，陆地神仙。 <br> 儿孙绿绶青编。看鼓舞云霄高刺天。但阶移花影，闲寻棋局，风斜竹径，缓起茶烟。心迹逾清，精神越健，不用金丹资节宣。洪崖老，笑将眉寿，祝我老人轩。",
  "poet": {
    "id": 0,
    "star": 0,
    "name": "李慧之"
  },
  "tags": []
}