{
  "id": 57448,
  "star": 3,
  "name": "念奴娇（海棠时过江潭）",
  "dynasty": "宋代",
  "content": "晓来雨过，正海棠枝上，胭脂如滴。桃杏不堪来此似，信是倾城倾国。藏韵收香，谁能描貌，阁尽诗人笔。从教睡去，为留银烛终夕。 <br> 不待过了清明，绿阴结子，无处寻春色。簌簌轻红飞一片，便觉临风＿恻。莫道无情，嫣然一笑，也似曾相识。惜花无主，自怜身是行客。",
  "poet": {
    "id": 726,
    "star": 0,
    "name": "王炎",
    "image": "http://img.gushiwen.org/authorImg/wangyan.jpg",
    "desc": "王炎（1137——1218）字晦叔，一字晦仲，号双溪，婺源（今属江西）人。一生著述甚富，有《读易笔记》、《尚书小传》、《礼记解》、《论 语解》、《孝圣解》、《老子解》、《春秋衍义》、《象数稽疑》、《禹贡辨》等，《全宋词》第 三册录其词五十二首。事迹见胡升《王大监传》（《新安文献志》卷六九）、 《宋史翼》卷二四，参《南宋馆阁续 录》卷八、九。"
  },
  "tags": []
}