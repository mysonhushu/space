{
  "id": 61810,
  "star": 1,
  "name": "水调歌头（乙巳九月寿城获捷，和傅山父凯歌韵）",
  "dynasty": "宋代",
  "content": "壁垒壮西塞，形势古州来。九重庙算经远，边隙肯轻开。整顿金城千仞，遮护风寒数处，蛇豕敢当哉。惆怅倚长剑，扫未尽烟埃。 <br> 骑连营，桥列栅，木成排。老酋鱼釜视我，孰与障吾淮。横槊冲围四出，北府牢之何勇，新进喜多才。老子可归矣，击坏乐春台。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}