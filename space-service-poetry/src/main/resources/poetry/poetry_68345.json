{
  "id": 68345,
  "star": 1,
  "name": "声声慢（禁酿）",
  "dynasty": "宋代",
  "content": "雕鞍芳径，翠管长亭，春酲不负妍华。几丈闲愁，寄风吹落天涯。深深小帘朱户，是何人、重整香车。愁未醒，记竹西歌吹，柳下人家。眉锁何曾舒展，看行人都是，醉眼横斜。寄语高阳，从今休唤流霞。残春又能几许，但相从、评水观茶。清梦远，怕东风、犹在杏花。",
  "poet": {
    "id": 0,
    "star": 0,
    "name": "尹济翁"
  },
  "tags": []
}