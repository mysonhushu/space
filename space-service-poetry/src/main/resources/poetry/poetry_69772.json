{
  "id": 69772,
  "star": 1,
  "name": "【南吕】玉交枝",
  "dynasty": "元代",
  "content": "闲适二曲<br>山间林下，有草舍蓬窗幽雅。苍松翠竹堪图画，近烟村三四家。飘飘好梦随落花，纷纷世味如嚼蜡。一任他苍头皓发，莫徒劳心猿意马。自种瓜，自采茶，炉内链丹砂。看一卷道德经，讲一会渔樵话，闭上槿树篱，醉卧在葫芦架，尽清闲自在煞。无灾无难，受用会桑榆日晚。英雄事业何时办，空熬煎两鬓斑。陈抟睡足西华山，文王不到磻溪岸。不是我心灰意懒，怎陪伴愚眉肉眼，雪满山，水绕滩，静爱野鸥闲。使见识偃月堂，受惊怕连云栈，想起来满面看，通身汗，惨煞人也蜀道难。<br>失题<br>青春空过，早两鬓秋霜渐多。运筹帷幄簪笔坐，费心如安乐窝，黄尘黑海万丈波，绿袍槐简千家货。算世人难蹬脱，脱这金枷玉锁。问小哥，你省么？拍手笑呵呵。穿袖衫调傀儡，搭套项推沉磨，我如今得空便都参破。得清闲才是我。溪山一派，接松径寒云绿苔。萧萧五柳疏篱寨，撒金钱菊正开，先生拂袖归去来。将军战马今何在？急跳出风波大海，作个烟霞逸客，翠竹斋、薛荔阶，强似五侯宅。这一条青穗条，傲煞你黄金带。再不著父母忧，再不还儿孙债。险也啊，拜将台！",
  "poet": {
    "id": 37,
    "star": 0,
    "name": "乔吉",
    "image": "http://img.gushiwen.org/authorImg/qiaoji.jpg",
    "desc": "乔吉(1280?～1345) 元代杂剧家、散曲作家。一称乔吉甫，字梦符，号笙鹤翁，又号惺惺道人。太原人，流寓杭州。钟嗣成在《录鬼簿》中说他“美姿容，善词章，以威严自饬，人敬畏之”，又作吊词云：“平生湖海少知音，几曲宫商大用心。百年光景还争甚？空赢得，雪鬓侵，跨仙禽，路绕云深。”从中大略可见他的为人。剧作存目十一，有《杜牧之诗酒扬州梦》、《李太白匹配金钱记》、《玉箫女两世姻缘》三种传世。"
  },
  "tags": []
}