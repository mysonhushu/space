{
  "id": 70382,
  "star": 1,
  "name": "【仙吕】小醋大　情",
  "dynasty": "元代",
  "content": "暗潮拍岸，断江风扫芦花，鸥鹭破烟飞落汀沙。见渔舍两三家，在夕阳下，<br>一簇晚景堪画。闷无语时将珠泪洒，愁转加，瘦损丰标只为他。事萦心鬓添白发，<br>蹉跎负却年华。<br>　　【不是路】暗忆秦楼，暗忆秦楼，一别后蛾眉谁与画？沉吟久，徘徊无语自<br>嗟呀，恨无涯。强和哄时把芳樽饮，离绪共别情酒怎哑。霍索杀千般烦恼萦心下，<br>好难危呐，好难危呐。<br>　　几回按下身心，尤兀自喃喃念诵他。一夜加两只业眼恁睁着，恨无眠。酒年<br>醒欹枕衾衣冷，梦初断篷窗月影斜，看看晓那堪迤&lt;辶里&gt;兰舟驾。事冗如麻，事<br>冗如麻。<br>　　【长拍】叠叠离情，叠叠离情，重重忧恨，羁旅怎生禁加。家乡遥远，楚水<br>汹涌，阔迢迢去程无涯。斜日映红霞，望水村深处，酒旗高挂。浅水滩头有鹭立，<br>枯树上噪寒鸦，来往橹声尹哑。正野塘水涨，浪激汀沙。<br>　　【短拍】芳草渡口，芳草渡口，白岸侧，曲弯弯水绕人家。还自赴京华，<br>说不尽许多萧酒。异日图将此景，掩只待归去凤城夸。<br>　　【尾声】烟光淡，斜阳下。渐觉荒村暮也，借旅邸今宵一睡呵。<br>　　【正宫】白练序　春愁<br>　　沉吟久，奈何事从来不自由？芙蓉帐未暖又还分手，别后万种愁。叹晓梦高<br>唐一旦休，添亻孱亻愁。梨花细雨，燕子空楼。<br>　　【太平令】消瘦纤腰似柳，近日绛裙罗带频收。闲衾易冷，人在小小云兜，<br>堪羞。凄凄孤影伴灯篝，倚窗下倦听银漏。这般时候，三更酒醒，满枕春愁。<br>　　【捣白练】绸缪，两配偶，思量起故友。在花阴下同欢会，燕侣鸾俦。无由<br>愿再酬，恨飞絮飘香逐水流，成迤逗。钗分凤折，线断银钩。<br>　　【太平令】悠悠，青霄路有，绣鞍归晓，山盟虚缪。分开美玉连环结，未能<br>够两情依旧。频修银笺锦字到皇州，每一字字泪痕湮透。甚时相守，金杯满酌，<br>艳曲低讴。<br>　　【十二拍尾】情思恹恹如病酒，房栊静悄忆凤俦，十二珠帘懒上钩。",
  "poet": {
    "id": 0,
    "star": 0,
    "name": "未知作者"
  },
  "tags": []
}