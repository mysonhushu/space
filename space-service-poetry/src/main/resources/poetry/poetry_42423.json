{
  "id": 42423,
  "star": 2,
  "name": "纪游东观山（山在桂林府城外三里）",
  "dynasty": "唐代",
  "content": "瑰奇恣搜讨，贝阙青瑶房。才隘疑永巷，俄敞如华堂。 <br> 玉梁窈浮溪，琼户正当窗。仙佛肖仿佛，钟鼓鍧击撞。 <br> 赑赑左顾龟，狺狺欲吠尨。丹灶俨亡恙，芝田霭生香。 <br> 搏噬千怪聚，绚烂五色光。更无一尘涴，但觉六月凉。 <br> 玲珑穿屡折，诘曲通三湘。神鬼若剜刻，乾坤真混茫。 <br> 入如深夜暗，出喜皦日光。隔世惊瞬息，异境难揣量。",
  "poet": {
    "id": 0,
    "star": 0,
    "name": "无名氏"
  },
  "tags": []
}