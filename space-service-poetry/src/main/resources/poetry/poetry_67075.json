{
  "id": 67075,
  "star": 1,
  "name": "乳燕飞",
  "dynasty": "宋代",
  "content": "一雨炎□洗。似天知、溪山佳处，玳筵珠履。六十年前今朝庆，门左桑弧蓬矢。也似恁、郁葱佳气。绿鬓童颜春未老，问寿星、模样君真是。新甲子，从头起。 <br> 应门有子能承志。总人间、皱眉底事，不关君耳。看不日孙枝毓秀，衮衮教人满意。更又报、门阑多喜。饱受人生真富贵，便蟠桃、三熟堪弹指。知几个，千秋岁。",
  "poet": {
    "id": 2365,
    "star": 0,
    "name": "徐经孙",
    "desc": "生于宋光宗绍熙三年，卒于度宗咸淳九年，年八十三岁。宝庆二年，（公元一二二六年）第进士，授浏阳主簿。累迁太子左庶子，太子詹事，敷陈经义，随事启迪。景定三年，（公元一二六二年）春雷，诏求直言。经孙奏年来忠谠之气，郁不得行，上帝降鉴，假雷以鸣。人谓切中时病。累官翰林学士知制诰。公田议起，经孙极论不便，忤贾似道，罢归。家在洪、抚之间，有山方正，因号矩山。闲居十余年，卒。谥文惠。经孙作有《矩山存稿》五卷，《四库总目》传于世。"
  },
  "tags": []
}