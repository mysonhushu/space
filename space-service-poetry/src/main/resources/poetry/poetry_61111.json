{
  "id": 61111,
  "star": 1,
  "name": "满江红（傅相生日癸亥）",
  "dynasty": "宋代",
  "content": "江左惟公，争些子、吾其衽发。谈笑里、旄头泛扫，斗杓旋斡。投一粒丹元气转，下三数著输棋活。把晋朝王谢傅同看，谁优劣。 <br> 飞凯奏，清夔峡。蠲和籴，宽畿浙。有三千功行，待从头说。玉斝满斟长寿酒，冰轮探借中秋月。更慈帏、喜见凤将雏，添丹穴。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}