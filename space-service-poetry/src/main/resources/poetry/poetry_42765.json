{
  "id": 42765,
  "star": 1,
  "name": "哭夫二首（时以夫征戎轻入被擒音信断绝作诗哭之）",
  "dynasty": "唐代",
  "content": "风卷平沙日欲曛，狼烟遥认犬羊群。 <br> 李陵一战无归日，望断胡天哭塞云。 <br> 良人平昔逐蕃浑，力战轻行出塞门。 <br> 从此不归成万古，空留贱妾怨黄昏。",
  "poet": {
    "id": 1808,
    "star": 0,
    "name": "裴羽仙",
    "desc": "裴羽仙，生卒年不详，唐朝裴悦之妻。悦征匈奴不归。乃有《寄夫征衣》诗，后闻轻进被擒，音信断绝，又作《哭夫》二首。故其诗多边塞征戍之事，风格悲壮沉郁。"
  },
  "tags": []
}