{
  "id": 69643,
  "star": 1,
  "name": "【双调】蟾宫曲　山间书事",
  "dynasty": "元代",
  "content": "　　系门前柳影兰舟，烟满吟蓑，风漾闲钩。石上云生，山间树老，桥外霞收。<br>玩青史低头袖手，问红尘缄口回头。醉月悠悠，漱石休休，水可陶情，花可融愁。　游玉隆宫<br>　　碧云深隐隐仙家，药杵玄霜，饭煮胡麻。林下樽，云中鸡犬，树底茶瓜。<br>香不断灯明绛蜡，火难消炉炼丹砂。朗诵南华，懒上浮槎。笑我尘踪，走遍天涯。　席上<br>　　博秦楼一笑千金，谁是知音？知此闲心。袅娜花枝，依稀眉宇，香动词林。<br>止谈笑何须荐寝，尽疏狂足可披襟。乐事追寻，歌罢归来，嗟叹于今。　寄友<br>　　望故人目断湘皋，林下丰姿，尘外英豪。岂惮双壶？不辞千里，命驾相招。<br>便休题鱼龙市朝，好评论莺燕心交。醉后联镳，笑听江声，如此风涛。　寄情<br>　　半缄书好寄平安，几句别离，一段艰难。泪湿乌丝，愁随锦字，望断雕鞍。<br>恨鱼雁因循寄简，对鸳鸯展转忘餐。楼外云山，烟水重重，成病看看。　纪旧<br>　　折花枝寄与多情，唤起真真，留恋卿卿。隐约眉峰，依稀雾鬓，仿佛银屏。<br>曾话旧花边月影，共衔杯扇底歌声。款款深盟，无限思量，语笑盈盈。",
  "poet": {
    "id": 8,
    "star": 0,
    "name": "吴西逸",
    "desc": "[元]（约公元一三二〇年前后在世）名、里、生卒年均不详，约元仁宗延祐末前后在世。其散曲《自况》云：“万倾烟霞归路，一川花草香车，利名场上我情疏。蓝田堪种玉，鲁海可操觚，东风供睡足。”可从中窥见其性情。散曲内容多写自然景物、离愁别恨或个人的闲适生活，风格清丽疏淡。阿里西瑛作嬾云窝成，自题殿前欢，西逸及贯云石等均有和作。西逸所作曲，今存小令四十余支。（见太平乐府）太和正音谱评为“如空谷流泉。”"
  },
  "tags": []
}