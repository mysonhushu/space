{
  "id": 64758,
  "star": 1,
  "name": "石州词",
  "dynasty": "宋代",
  "content": "歌阕阳关，肠断短亭，惟有离别。画船送我薰风，瘦马迎人飞雪。平生幽梦，岂知塞北江南，而今真叹河山阔。屈指数分携，早许多时节。 <br> 愁绝。雁行点点云垂，木叶霏霏霜滑。正是荒城落日，空山残月。一尊谁念我，苦樵悴天涯、陡觉生华发。赖有紫枢人，共扬鞭丹阙。",
  "poet": {
    "id": 974,
    "star": 0,
    "name": "胡松年",
    "desc": "胡松年，字茂老，生于北宋哲宗元佑二年（公元1087年），卒于南宋高宗绍兴十六年（公元1146年），海州怀仁 （今江苏省赣榆县）人，（《建炎以来系年要录》卷三五）。"
  },
  "tags": []
}