{
  "id": 67585,
  "star": 1,
  "name": "霓裳中序第一",
  "dynasty": "宋代",
  "content": "凭高快醉目。翠拂遥峰相对簇。千丈涟漪泻谷。爱溶漾坠红，染波芬馥。何人笑掬。想温泉、初卸绡彀。春风荡，六宫丽质，那日赐汤沐。 <br> 双浴。绣凫飘逐。恍记展、江南数福。而今鬓边渐鹄。阮洞音稀，懒访仙躅。紧船桥畔宿。听静夜、冷冷奏曲。长安远，渭流香腻，暗忆晓鬟绿。",
  "poet": {
    "id": 0,
    "star": 0,
    "name": "石正伦"
  },
  "tags": []
}