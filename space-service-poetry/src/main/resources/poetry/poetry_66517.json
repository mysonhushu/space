{
  "id": 66517,
  "star": 1,
  "name": "水调歌头",
  "dynasty": "宋代",
  "content": "祓奉陪判府府判诸丈为淡岩之游，回视融之仙岩，全之砻岩，殆相长雄。使祓向不以罪斥，则安知天下有此清胜。谨以小词纪其实。祓皇恐再拜。 <br> 自古清胜地，江带与山篸。夸娥擘此石EC4C，不独岭之南。初见仙岩第一，再见砻岩第二，今见淡岩三。邱壑皆有分，品第不须谈。 <br> 望前驱，陪后乘，破晴岚。出城一舍而近，峭壁与天参。不使尘埃涴脚，忽觉烟云对面，鹤驭可同骖。杖履从归去，此乐□湘潭。",
  "poet": {
    "id": 1710,
    "star": 0,
    "name": "易祓",
    "image": "http://img.gushiwen.org/authorImg/yifu.jpg",
    "desc": "易祓 （1156年—1240年，汉语拼音yì fú）字彦章，一作字彦伟，又作彦祥，号山斋，湖南长沙宁乡县巷子口镇巷市村人。南宋中后期著名学者，为孝宗、宁宗、理宗三朝重臣，与同郡汤璹、王容并称“长沙三俊”。与著名词人姜夔“折节交之”。著有《周易总义》二十卷、《周官总义》三十卷等"
  },
  "tags": []
}