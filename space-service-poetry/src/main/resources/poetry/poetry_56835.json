{
  "id": 56835,
  "star": 1,
  "name": "水调歌头（为赵漕德庄寿）",
  "dynasty": "宋代",
  "content": "人物冠江左，正始有遗音。谪仙风味，洒然那受一尘侵。倚马文章天与，霏屑谈辞云委，宣室为虚襟。小驻外台节，聊屈济时心。 <br> 记长庚，曾入梦，恰而今。橙黄橘绿，可人风物是秋深。九日明朝佳节，得得天教好景，供与醉时吟。从此寿千岁，一岁一登临。",
  "poet": {
    "id": 1102,
    "star": 0,
    "name": "丘崈",
    "desc": "丘崈(1135-1208) 南宋将领。字宗卿，江阴（今属江苏）人。"
  },
  "tags": []
}