{
  "id": 66976,
  "star": 1,
  "name": "贺新郎（琼花）",
  "dynasty": "宋代",
  "content": "辜负东风约。忆曾将、淮南草木，笔端笼络。后土祠中明月夜，忽有瑶姬跨鹤。迥不比、水仙低弱。天上人间惟一本，倒千钟、琼露花前酌琼露，丹阳酒名。追往事，怎忘却。 <br> 移根应费仙家药。漫回头、关山信断，堡城笳作。问讯而今平安否，莫遣玉箫惊落。但画卷、依稀描著往年崔师画轴见赐。白发愧无渡江曲，与君家、子敬相酬酢。新旧恨，两交错。",
  "poet": {
    "id": 0,
    "star": 0,
    "name": "刘克壮"
  },
  "tags": []
}