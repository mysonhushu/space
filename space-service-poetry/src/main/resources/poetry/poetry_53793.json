{
  "id": 53793,
  "star": 1,
  "name": "水龙吟（寄竹西）",
  "dynasty": "宋代",
  "content": "五湖春水茫茫，梦魂夜逐杨花去。汀花岸草，佳人微笑，眼波横注。借问刘郎，心期则甚，一成无据。自春来泪满，挼蓝袖口，没整顿，心情处。 <br> 闻道相如病渴，念文君、白头新句。相思两地，无穷烟水，一庭花雾。锦字藏头，织成机上，一时分付。问他年，更有微云淡月，重来兮否。",
  "poet": {
    "id": 241,
    "star": 0,
    "name": "吕渭老",
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。"
  },
  "tags": []
}