{
  "id": 61162,
  "star": 1,
  "name": "贺新郎（实之用前韵为老者寿，戏答。）",
  "dynasty": "宋代",
  "content": "身畔无丝缕。但从前、练裳练帨，做他家主。甲子一周加二纪，兔走乌飞几度。赛孔子、如来三五徐陵云：小如来五岁，多孔子三年。鹤发萧萧无可截，要一杯、留客惭陶母。门外草，欲迷路。 <br> 朗吟白雪阳春句。待夫君、骊驹不至，鹊声还误。老去聊攀莱子例，倒著斑衣戏舞。记田舍、火炉头语。肘后黄金腰下印，有高堂、未敢将身许。且扇枕，莫倚柱。",
  "poet": {
    "id": 106,
    "star": 0,
    "name": "刘克庄",
    "image": "http://img.gushiwen.org/authorImg/liukezhuang.jpg",
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。"
  },
  "tags": []
}