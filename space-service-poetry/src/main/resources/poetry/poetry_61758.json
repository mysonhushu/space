{
  "id": 61758,
  "star": 1,
  "name": "水龙吟（乘雪登仲宣楼，和前韵）",
  "dynasty": "宋代",
  "content": "玉龙飞下残鳞，千岩万壑皆填委。乾坤一色，不知身隔，蓬莱几里。疑是瑶英，盛开元圃，被风敲碎。倚危楼极目，长江渺处，浑错认、沙鸥起。 <br> 依约青帘遥指。记山家、酒香无比。访梅江路，何时归唤，小苍长耳。孙案袁门，不妨高卧，足娱书史。且摩挲霜鬓，嘲吟冰筋，共荆人喜。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}