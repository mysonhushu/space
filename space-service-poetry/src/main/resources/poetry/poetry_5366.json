{
  "id": 5366,
  "star": 2,
  "name": "赋戚夫人楚舞歌",
  "dynasty": "唐代",
  "content": "定陶城中是妾家，妾年二八颜如花。闺中歌舞未终曲， <br> 天下死人如乱麻。汉王此地因征战，未出帘栊人已荐。 <br> 风花菡萏落辕门，云雨裴回入行殿。日夕悠悠非旧乡， <br> 飘飘处处逐君王。闺门向里通归梦，银烛迎来在战场。 <br> 相从顾恩不雇己，何异浮萍寄深水。逐战曾迷只轮下， <br> 随君几陷重围里。此时平楚复平齐，咸阳宫阙到关西。 <br> 珠帘夕殿闻钟磬，白日秋天忆鼓鼙。君王纵恣翻成误， <br> 吕后由来有深妒。不奈君王容鬓衰，相存相顾能几时。 <br> 黄泉白骨不可报，雀钗翠羽从此辞。君楚歌兮妾楚舞， <br> 脉脉相看两心苦。曲未终兮袂更扬，君流涕兮妾断肠。 <br> 已见储君归惠帝，徒留爱子付周昌。",
  "poet": {
    "id": 2900,
    "star": 0,
    "name": "李昂2",
    "image": "http://img.gushiwen.org/authorImg/liang2.jpg",
    "desc": "唐文宗李昂（809年11月20日―840年2月10日），原名李涵，唐朝第十四位皇帝（除武则天和唐殇帝外，826年―840年在位），唐穆宗李恒第二子、唐敬宗李湛之弟，母为贞献皇后萧氏。宝历二年（826年）十二月登基，年仅十八岁。李昂在位十四年，执政期间政治黑暗，官员和宦竖争斗不断，是唐朝社会走向没落的转型时期，李昂本人也形同傀儡，最后抑郁而死，享年三十二岁。谥号元圣昭献孝皇帝，庙号文宗，葬于章陵。"
  },
  "tags": []
}