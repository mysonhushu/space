{
  "id": 24045,
  "star": 1,
  "name": "七老会诗（浑年七十七）",
  "dynasty": "唐代",
  "content": "幽亭春尽共为欢，印绶居身是大官。遁迹岂劳登远岫， <br> 垂丝何必坐谿磻。诗联六韵犹应易，酒饮三杯未觉难。 <br> 每况襟怀同宴会，共将心事比波澜。风吹野柳垂罗带， <br> 日照庭花落绮纨。此席不烦铺锦帐，斯筵堪作画图看。",
  "poet": {
    "id": 1930,
    "star": 0,
    "name": "张浑",
    "desc": "张浑，清河人，永州刺史。诗一首。"
  },
  "tags": []
}