{
  "id": 27377,
  "star": 1,
  "name": "蜀中战后感事",
  "dynasty": "唐代",
  "content": "蜀道英灵地，山重水又回。文章四子盛，道路五丁开。 <br> 词客题桥去，忠臣叱驭来。卧龙同骇浪，跃马比浮埃。 <br> 已谓无妖土，那知有祸胎。蕃兵依濮柳，蛮旆指江梅。 <br> 战后悲逢血，烧馀恨见灰。空留犀厌怪，无复酒除灾。 <br> 岁积苌弘怨，春深杜宇哀。家贫移未得，愁上望乡台。",
  "poet": {
    "id": 340,
    "star": 0,
    "name": "雍陶",
    "desc": "雍陶（约789~873以前），字国钧，成都人。工于词赋。有《唐志集》五卷，今传。"
  },
  "tags": []
}