{
  "id": 68880,
  "star": 1,
  "name": "庆长春（寿戴一轩）",
  "dynasty": "宋代",
  "content": "有酒如渑，便开怀痛饮，我歌君拍。世事轮云都莫问，只要颜红鬓黑。鹂燕风清，鸳鸯水暖，打当生申节。薰风来也，几人感戴翁德。 <br> 好是驾海胸襟，屠龙手段，一笑乾坤窄。门外尘涛三百尺，不博剡溪一雪。绿幕红围，妙歌细舞，且醉三千客。问翁年纪，广成千有二百。",
  "poet": {
    "id": 0,
    "star": 0,
    "name": "铁笔翁"
  },
  "tags": []
}