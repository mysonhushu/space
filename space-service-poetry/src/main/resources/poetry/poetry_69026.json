{
  "id": 69026,
  "star": 1,
  "name": "壶中天（寿丘枢密）",
  "dynasty": "宋代",
  "content": "日躔东井，正轮囷桂影，十分光洁。火令方中符国运，天与非常英杰。荦荦平生，眼空宇宙，绿发千寻雪。笑谈一镇，单于底事心慑。 </p> <p>晚岁佛地功深，人间富贵，五湖烟水阔。谁遣心期事左，须酬满、麒麟勋业。又也何妨，长生仙箓，已在黄金阙。中原恢拓，要公归任调燮。 ",
  "poet": {
    "id": 0,
    "star": 0,
    "name": "程必"
  },
  "tags": []
}