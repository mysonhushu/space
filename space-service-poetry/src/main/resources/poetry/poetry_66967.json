{
  "id": 66967,
  "star": 1,
  "name": "沁园春（题吴明仲竹坡）",
  "dynasty": "宋代",
  "content": "竹焉美哉，爱竹者谁，曰君子欤。向佳山水处，筑宫一亩，好风烟里，种玉千馀。朝引轻霏，夕延凉月此外尘埃一点无。须知道，有乐其者，吾爱吾庐。 <br> 竹之清也何如。应料得诗人清矣乎。况满庭秀色，对拈彩笔，半窗凉影，伴读残书。休说龙吟，莫言凤啸，且道高标谁胜渠。君试看，正绕坡云气，似渭川图。",
  "poet": {
    "id": 1621,
    "star": 0,
    "name": "严参",
    "desc": "[约公元一二oo年前后在世]字少鲁，自号三休居士，邵武（一作昭武）人。生卒年均不详，约宋宁宗庆元末前后在世。与严羽、严仁齐名，时号“三严”。志气高傲，不喜广交延誉。生平事迹不可考。参能词，所作可于花庵词选中见之。"
  },
  "tags": []
}