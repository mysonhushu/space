{
  "id": 66506,
  "star": 1,
  "name": "庆清朝（上楼大参·十一月十五）",
  "dynasty": "宋代",
  "content": "天启重光，地钟上瑞，有人起自东山。当年谢传，几曾鹤发貂冠。不似文章隽老，重来鸣步斗枢间。洪钧转，五原草绿，太白兵闲。 <br> 运庆今朝初度，正日添纹线，月挂冰盘。恩重御壶宣劝，喜溢天颜。听取沙堤好语，金科红篆押千官。春长在，调元鼎里，不假还丹。",
  "poet": {
    "id": 2897,
    "star": 0,
    "name": "李廷忠",
    "desc": "李廷忠，（1154-1218）字居厚，号橘山，于潜人，为唐汝阳王李琎之后。淳熙八年（公元一一八一年）进士。历无为教官，旌德知县。终于夔（kui）州（治在今重庆市奉节）安抚、朝散郎直秘阁。子二：时免、时英。廷忠著有《洞霄诗集》，今不传；又有《橘山四六集》二十卷，《四库总目》及乐府一卷，行于世。"
  },
  "tags": []
}