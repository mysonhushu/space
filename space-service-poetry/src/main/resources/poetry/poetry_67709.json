{
  "id": 67709,
  "star": 1,
  "name": "浪淘沙",
  "dynasty": "宋代",
  "content": "晓日掠轻云。霜瓦鳞鳞。六朝山色俨如新。家在洞庭南畔住，身在江滨。 <br> 华发照乌巾。无意寻春。空将两袖拂飞尘。可惜梅花开近路，恼尽行人。",
  "poet": {
    "id": 2103,
    "star": 0,
    "name": "侯置",
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》"
  },
  "tags": []
}