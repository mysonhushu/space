{
  "id": 8952,
  "star": 1,
  "name": "张彭州前与缑氏冯少府各惠寄一篇多故未答…兼远简冯生",
  "dynasty": "唐代",
  "content": "君昔掌文翰，西垣复石渠。朱衣乘白马，辉光照里闾。 <br> 余时忝南省，接宴愧空虚。一别守兹郡，蹉跎岁再除。 <br> 长怀关河表，永日简牍馀。郡中有方塘，凉阁对红蕖。 <br> 金玉蒙远贶，篇咏见吹嘘。未答平生意，已没九原居。 <br> 秋风吹寝门，长恸涕涟如。覆视缄中字，奄为昔人书。 <br> 发鬓已云白，交友日凋疏。冯生远同恨，憔悴在田庐。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}