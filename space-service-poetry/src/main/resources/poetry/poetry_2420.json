{
  "id": 2420,
  "star": 7,
  "name": "从军行",
  "dynasty": "唐代",
  "content": "儿生三日掌上珠，燕颔猿肱秾李肤。十五学剑北击胡， <br> 羌歌燕筑送城隅。城隅路接伊川驿，河阳渡头邯郸陌。 <br> 可怜少年把手时，黄鸟双飞梨花白。秦王筑城三千里， <br> 西自临洮东辽水。山边叠叠黑云飞，海畔莓莓青草死。 <br> 从来战斗不求勋，杀身为君君不闻。凤凰楼上吹急管， <br> 落日裴回肠先断。",
  "poet": {
    "id": 0,
    "star": 0,
    "name": "王宏"
  },
  "tags": []
}