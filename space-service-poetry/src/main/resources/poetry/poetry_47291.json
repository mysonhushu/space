{
  "id": 47291,
  "star": 1,
  "name": "金浮图",
  "dynasty": "唐代",
  "content": "繁华地，王孙富贵。玳瑁筵开，下朝无事。压红茵、 <br> 凤舞黄金翅。玉立纤腰，一片揭天歌吹。满目绮罗珠翠。 <br> 和风淡荡，偷散沉檀气¤ <br> 堪判醉，韶光正媚。折尽牡丹，艳迷人意， <br> 金张许史应难比。贪恋欢娱，不觉金乌坠。 <br> 还惜会难别易，金船更劝，勒住花骢辔。",
  "poet": {
    "id": 132,
    "star": 0,
    "name": "尹鹗",
    "desc": "尹鹗（约公元896年前后在世）字不详，成都人。生卒年均不详，约唐昭宗乾宁中前后在世。事前蜀后主王衍，为翰林校书。累官至参卿。花间集称尹参卿，性滑稽，工诗词，与李珣友善，作风与柳永相近，今存十七首。词存《花间集》、《尊前集》中。今有王国维辑《尹参卿词》一卷。"
  },
  "tags": []
}