{
  "id": 67452,
  "star": 1,
  "name": "荔枝香",
  "dynasty": "宋代",
  "content": "未论离亭话别，涕先泫。旋涤瑶觯，深挹芳醪，凝愁满眼。偎人大白须卷。歌遍。三劝。记得当时送□远。 <br> 素蟾屡明晦，彩云易散。后约难知，又却似、阳关宴。乌丝写恨，帕子分香为郎翦。愿郎安信频遣。",
  "poet": {
    "id": 1064,
    "star": 0,
    "name": "杨泽民",
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。"
  },
  "tags": []
}