{
  "id": 61963,
  "star": 1,
  "name": "归朝欢",
  "dynasty": "宋代",
  "content": "翠羽低飞帘半揭。宝簟牙床凉似雪。窗虚云母澹无风，隔墙花动黄昏月。玉钗鸾坠发。盈盈白露侵罗袜。记逢迎，鸿惊燕婉，灯影弄明灭。 <br> 蜀雨巫云愁断绝。罗带同心留绾结。交枝红豆雨中看，为君滴尽相思血。染衣香未歇。夜阑天净魂飞越。正锁凝，一庭秋意，烟水浸空阔。",
  "poet": {
    "id": 0,
    "star": 0,
    "name": "赵崇"
  },
  "tags": []
}