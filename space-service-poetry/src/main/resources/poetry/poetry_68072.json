{
  "id": 68072,
  "star": 1,
  "name": "玲珑四犯",
  "dynasty": "宋代",
  "content": "几垒云山，隔不断阑干，天外凝眺。秋与愁并，梧迳雨痕先表。娇梦半握芙蓉，奈曲曲、翠屏深窈。问愁根，当年谁种，漠漠淡烟衰草。 <br> 鸳鸯懒拂苹花影，记眉妩、萦情多少。辘轳玉虎牵丝转，听尽秋红晓。算谁念、卧云衣冷，香压金蟾小。写新词、先寄江鸿归去，且教知道。",
  "poet": {
    "id": 0,
    "star": 0,
    "name": "刘子才"
  },
  "tags": []
}