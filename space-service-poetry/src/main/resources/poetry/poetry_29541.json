{
  "id": 29541,
  "star": 1,
  "name": "监试莲花峰",
  "dynasty": "唐代",
  "content": "太华万馀重，岧峣只此峰。当秋倚寥泬，入望似芙蓉。 <br> 翠拔千寻直，青危一朵秾。气分毛女秀，灵有羽人踪。 <br> 倒影侵官路，流香激庙松。尘埃终不及，车马自憧憧。",
  "poet": {
    "id": 1217,
    "star": 0,
    "name": "刘得仁",
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。"
  },
  "tags": []
}