{
  "id": 68849,
  "star": 1,
  "name": "千秋岁（寿圆北山六十）",
  "dynasty": "宋代",
  "content": "重阳来未。谁领黄花意。斟玉醑，歌金缕。云山笼瑞彩，风月熔清气。北山顶，寿星一点光无际。 <br> 六十今朝是。甲子从头起。堂堂去，千千岁。是非华表鹤，深浅蓬莱水。翁不管，年年先共黄花醉。",
  "poet": {
    "id": 2244,
    "star": 0,
    "name": "彭子翔",
    "desc": "彭子翔，男，号虚寮，宋代著名词人，源于《新编事文类聚翰墨全书》丁集卷三。代表作品有《临江仙》、《木兰花慢》等。"
  },
  "tags": []
}