{
  "id": 68887,
  "star": 1,
  "name": "酹江月（寿太守母八十·正月初一）",
  "dynasty": "宋代",
  "content": "堂堂卿月，奉君恩来作，潜藩贤守。喜遇慈闱年八十，特向新下称寿。千里春风，满堂和气，是处歌声奏。荷衣紫绶，捧觞齐上春酒。 <br> 人道彭祖高年，寿高八百，管从来稀有。似此遐龄，屈指算、犹有十分之九。惠满梅山，宠新芝检，归展调羹手。疏封国号，天教富贵长久。",
  "poet": {
    "id": 0,
    "star": 0,
    "name": "黄革"
  },
  "tags": []
}