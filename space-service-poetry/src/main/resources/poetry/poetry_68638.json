{
  "id": 68638,
  "star": 1,
  "name": "沁园春",
  "dynasty": "宋代",
  "content": "我生不辰，逢此百罹，况乎乱离。奈恶因缘到，不夫不主，被擒捉去，为妾为妻。父母公姑，弟兄姊妹，流落不知东与西。心中事，把家书写下，分付伊谁。 <br> 越人北向燕支。回首望、雁峰天一涯。奈翠鬟云软，笠儿怎带，柳腰春细，马性难骑。缺月疏桐，淡烟衰草，对此如何不泪垂。君知否，我生於何处，死亦魂归。",
  "poet": {
    "id": 0,
    "star": 0,
    "name": "刘氏"
  },
  "tags": []
}