{
  "id": 59565,
  "star": 1,
  "name": "柳梢青（两邑大夫鞭春之集，城南主人张澧州有词，次其韵）",
  "dynasty": "宋代",
  "content": "两令邀宾。城南佳处，饯腊迎春。步入梅林，纷然缟袂，间以红英。 <br> 遥岑寸碧增明。更酬唱、无惭昔人。一笑相欢，且斟佳醑，休羡莼羹。",
  "poet": {
    "id": 299,
    "star": 0,
    "name": "郭应祥",
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。"
  },
  "tags": []
}