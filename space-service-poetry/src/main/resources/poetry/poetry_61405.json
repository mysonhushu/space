{
  "id": 61405,
  "star": 1,
  "name": "木兰花慢（上壑翁寿）",
  "dynasty": "宋代",
  "content": "豆花轻雨霁，更七日、是中秋。记分野三台，家山双阙，孕秀名流。平生佐时大略，有忠勤、一念等伊周。十载清风楚泽，三年明月扬州。 <br> 须知万灶出貔貅。智勇迈前猷。自向来捣颖，□番平海，胆落毡裘。红＿指关定洛，看春融、喜色动宸旒。著取斑衣绣衮，揭开玉字金瓯。",
  "poet": {
    "id": 317,
    "star": 0,
    "name": "张榘",
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。"
  },
  "tags": []
}