{
  "id": 68249,
  "star": 4,
  "name": "梅花引",
  "dynasty": "宋代",
  "content": "对花时节不曾忺。见花残。任花残。小约帘栊，一面受春寒。题破玉笺双喜鹊，香烬冷，绕银屏，浑是山。 <br> 待眠。未眠。事万千。也问天。也恨天。髻儿半偏。绣裙儿、宽了还宽。自取红毡，重坐暖金船。惟有月知君去处，今夜月，照秦楼，第几间。",
  "poet": {
    "id": 77,
    "star": 0,
    "name": "赵汝茪",
    "desc": "赵汝茪 guāng（约公元1247年前后在世），字参晦，号霞山，又号退斋，赵宋宗室，宋太宗第四子、商王元份七世孙，为赵善官之幼子。里居及生卒年均不详，约宋理宗淳佑中前后在世。有词名，周密曾拟其词体作词，宋编的《阳春白雪》和《绝妙好词》均选其作品，《全宋词》辑其《退斋词》一卷，存词九篇。"
  },
  "tags": []
}