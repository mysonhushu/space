{
  "id": 58684,
  "star": 1,
  "name": "水调歌头",
  "dynasty": "宋代",
  "content": "高情邈云汉，长揖谢君侯。脱遗轩冕，簸弄泉石下清幽。心契匡庐猿鹤，泪染固陵松柏，一衲且蒙头。风月感平发，魂梦绕神州。 <br> 漾一叶，横孤管，去来休。琵琶亭畔，正是枫叶荻花秋。占检诗囊酒碗，抬贴舞裀歌扇，收尽两眉愁。回望碧云合，相伴赤松游。",
  "poet": {
    "id": 574,
    "star": 0,
    "name": "石孝友",
    "desc": "石孝友，南宋词人，字次仲，江西南昌人。生卒年不详。宋孝宗乾道二年（1166）进士。填词常用俚俗之语，状写男女情爱。仕途不顺，不羡富贵，隐居于丘壑之间。 石孝友著有《金谷遗音》，《直斋书录解题》著录一卷，明《唐宋名贤百家词》本作《金谷词》，不分卷。有明汲古阁《宋六十名家词》本、《四部备要》排印本。《全宋词》据毛□校汲古阁本收录。"
  },
  "tags": []
}