{
  "id": 70155,
  "star": 2,
  "name": "【双调】折桂令_鹤骨笛洗闲",
  "dynasty": "元代",
  "content": "鹤骨笛<br>洗闲愁一曲桓伊，琼管高闲，锦字精奇。松露玲珑，高魂缥缈，夜气依微。九皋梦声中唤起，一天霜月下惊飞。妙趣谁知？零落秋云，污我仙衣。<br>虎顶杯<br>宴穹庐月暗西村，剑舞青蛇，角奏黄昏。玛瑙盘呈，琼瑶液暖，狐兔愁闻。猩血冷犹凝旧痕,玉纤寒似怯英魂。豪士云屯，一曲琵琶，少个昭君。<br>羊羔酒<br>杜康亡肘后遗方，自堕甘泉，紫府仙浆。味胜醍醐，醲欺琥珀，价重西凉。凝碎玉金怀泛香，点浮酥凤盏熔光。锦帐高张，党氏风流，低唱新腔。<br>虾须帘<br>隔花阴轻护朱门，水影藏娇，海气笼春。月晃纤波，风摇细浪，迹远凡尘。翡翠亭低垂燕嗔，水精寒深秘龙珍。云雨难亲，咫尺天涯，别是乾坤。<br>闺怨<br>叹窗前干鹊无灵，殢定代梢，诉尽春情。风枕慵抬，鸳衾倦理，鸾鉴空明。唤上玉休开翠屏，减香肌羞见金莺。欲睡难成，待寄谁凭，何处卿卿？<br>蹭胡存善<br>问蛤蜊风致何如？秀出乾坤，功在诗书。云叶轻盈，灵华纤腻，人物清癯。采燕赵天然丽语，拾姚卢肘后明珠。绝妙功大，家住西湖，名括东都。<br>读史有感<br>北邙山多少英雉，青史南柯，白骨西风！八阵图成，《六韬》书在，百战尘空。辅汉室功成卧龙，钓磻溪兆入飞熊。世事秋蓬，惟有鱼樵，跳出樊笼。<br>三茅山行<br>紫芝香石室清幽，不老乾坤，自在春秋。古桂寒香，枯梅瘦影，曲涧清流、飞膏雨龙归洞口，弄晴云鹤舞山头。小小瀛洲，翠户金扃，玉宇琼楼。<br>七夕<br>鹊桥横低蘸银河，鸾帐飞香，风辇凌波。两意绸缪，一宵恩爱，万古蹉跎。剖犬牙瓜分玉果，吐蛛丝巧在银盒。良夜无多，今夜欢娱，明夜如何？<br>二乔观书图<br>玉肌肤纨扇风流，一榻春情，两国仇雠。机密胸中，姻缘梦里，往事眉头。铜雀台烟愁绿柳，石头城月冷荒沟。巧计深谋，妙策良筹。睡煞东吴，恋煞南州。<br>送友赴都<br>簿书中暂驻行车，白也无敌，赤尔何如？万法依公，片言折狱。千里携书，赋温润荆山进玉，吐宫商合浦还珠。天口口口，口口口口，口口口口。<br>怀钱塘<br>记湖山堂上春行：花港观鱼，柳巷闻莺。一派湖光，四围山色，九里松声。五花马金鞭弄影，七步才锦字传情。写人丹青，雨醉云醒，柳暗花明。<br>春暮<br>点纱窗翠簇残红，归路悠悠，情思匆匆。怕启朱扉，情拈翠靥，倦地香绒。榆钱小难酬化工，柳丝长不系东风。减尽芳容，翠草蒙茸，绿树玲珑。<br>访道士不遇<br>鹤飞踏破秋阴，经尽《南华》，月落西岑。炼汞为银，炊烟煮石，点铁成金。芦花被藤床竹枕，芰荷衣梅杖桐琴。凤舞鸾吟．尔不知音，谁是知音？",
  "poet": {
    "id": 1640,
    "star": 0,
    "name": "王举之",
    "desc": "王举之(约1290年--约1350年)，元末杭州人人，元曲作家。著有元曲、诗作，现有少量流传于世。今存散曲中，有赠胡存善[折桂令]一首。而胡存善是胡正臣之子(见《录鬼簿》)。所以，王举之可能生于元朝末期，而且是活动于杭州一带的作家。明朝朱权《太和正音谱》将其列于“词林英杰”一百五十人之中。约元文宗至顺年间在世。"
  },
  "tags": []
}