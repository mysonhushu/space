{
  "id": 60642,
  "star": 1,
  "name": "木兰花",
  "dynasty": "宋代",
  "content": "溶溶水映娟娟秀。浅约宫妆笼翠袖。舞余杨柳乍萦风，睡起海棠犹带酒。 <br> 憔悴萧郎缘底瘦。那日花前相见后。西窗疑是故人来，费得罗笺诗几首。",
  "poet": {
    "id": 2300,
    "star": 0,
    "name": "方千里",
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。"
  },
  "tags": []
}