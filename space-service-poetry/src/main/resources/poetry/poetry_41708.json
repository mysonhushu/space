{
  "id": 41708,
  "star": 10,
  "name": "春宵",
  "dynasty": "唐代",
  "content": "春云春日共朦胧，满院梨花半夜风。宿酒未醒珠箔卷， <br> 艳歌初阕玉楼空。五湖范蠡才堪重，六印苏秦道不同。 <br> 再取素琴聊假寐，南柯灵梦莫相通。",
  "poet": {
    "id": 2739,
    "star": 0,
    "name": "刘兼",
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。"
  },
  "tags": []
}