{
  "id": 67047,
  "star": 1,
  "name": "贺新郎",
  "dynasty": "宋代",
  "content": "此木生林野。自唐家、丝纶置阁，托根其下。长伴词臣挥帝制，因号紫微堪诧。常缥缈、紫微仙驾。料想紫微垣降种。紫微郎、况是名同者。兼二美，作佳话。 <br> 一株乃肯临茅舍。肌肤薄、长身挺立，扶疏潇酒。定怯麻姑爬痒爪，只许素商陶冶。擎绛雪、柔枝低亚。我忆香山东坡老，只小诗、便为增声价。后当有，继风雅。",
  "poet": {
    "id": 2367,
    "star": 0,
    "name": "祝穆",
    "desc": "祝穆(?～1255年)，少名丙，字伯和，又字和甫，晚年自号“樟隐老人”。祖籍婺源（今属江西），曾祖祝确为朱熹的外祖父，父康国是朱熹表弟，跟随熹母祝氏居崇安。"
  },
  "tags": []
}