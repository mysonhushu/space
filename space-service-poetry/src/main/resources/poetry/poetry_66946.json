{
  "id": 66946,
  "star": 3,
  "name": "木兰花慢（社日有怀）",
  "dynasty": "宋代",
  "content": "东风吹雾雨，更吹起、夹衣寒。正莽莽丛林，潭潭伐鼓，郁郁焚兰。阑干曲、多少意，看青烟如篆绕溪湾。桑柘绿阴犹薄，杏桃红雨初翻。 <br> 飞花片片走潺湲。问何日西还。叹扰扰人生，纷纷离合，渺渺悲欢。想云軿、何处也，对芳时、应只在人间。惆怅回纹锦字，断肠斜日云山。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}