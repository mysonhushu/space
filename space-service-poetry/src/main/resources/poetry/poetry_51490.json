{
  "id": 51490,
  "star": 2,
  "name": "踏莎行（早春即事）",
  "dynasty": "宋代",
  "content": "阶影红迟，柳苞黄遍。纤云弄日阴晴半。重帘不卷篆香横，小花初破春丛浅。 <br> 凤绣犹重，鸭炉长暖。屏山翠入江南远。醉轻梦短枕闲欹，绿窗窈窕风光转。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}