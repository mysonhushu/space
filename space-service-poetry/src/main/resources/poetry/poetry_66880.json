{
  "id": 66880,
  "star": 2,
  "name": "兰陵王",
  "dynasty": "宋代",
  "content": "角声切。何处梅梢弄雪。还乡梦，玉井楼前，千朵芙蕖插空碧。邻翁问消息。为说红尘倦客。应怜笑、弓剑旌旗，底事留人未归得。 <br> 淮山旧相识。记急处笙歌，静里锋镝。隋堤杨柳犹春色。嗟十载人事，几番棋局，青油年少已鬓白。漫惆怅京国。 <br> 朱墨。困无力。似病鹤樊笼，老骥羁勒。夕阳不系栖林翼。待添竹东圃，种松西陌。功名休问，吾老矣，付俊杰。",
  "poet": {
    "id": 2508,
    "star": 0,
    "name": "陈韡",
    "image": "http://img.gushiwen.org/authorImg/chenwei.jpg",
    "desc": "陈韡（1179—1261），字子华，福州候官人。父孔硕，为朱熹、吕祖谦门人。韡让父郊恩与弟韔。登开禧元年进士第，从叶适学。"
  },
  "tags": []
}