{
  "id": 16624,
  "star": 1,
  "name": "晨兴寄赠窦使君（一作晨兴赠友，寄呈窦使君）",
  "dynasty": "唐代",
  "content": "江陵岁方晏，晨起眄庭柯。白露伤红叶，清风断绿萝。 <br> 徇时真气索，念远怀忧多。夙昔乐山意，纵横南浦波。 <br> 有美婵娟子，百虑攒双蛾。缄情郁不舒，幽行骈复罗。 <br> 为予歌苦寒，酌酒朱颜酡。世事浮云变，功名将奈何。",
  "poet": {
    "id": 831,
    "star": 0,
    "name": "武元衡",
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。"
  },
  "tags": []
}