{
  "id": 6501,
  "star": 1,
  "name": "梦太白西峰",
  "dynasty": "唐代",
  "content": "梦寐升九崖，杳霭逢元君。遗我太白峰，寥寥辞垢氛。 <br> 结宇在星汉，宴林闭氤氲。檐楹覆馀翠，巾舄生片云。 <br> 时往溪水间，孤亭昼仍曛。松峰引天影，石濑清霞文。 <br> 恬目缓舟趣，霁心投鸟群。春风又摇棹，潭岛花纷纷。",
  "poet": {
    "id": 443,
    "star": 0,
    "name": "常建",
    "image": "http://img.gushiwen.org/authorImg/changjian.jpg",
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。"
  },
  "tags": []
}