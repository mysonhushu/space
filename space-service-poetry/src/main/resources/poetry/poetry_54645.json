{
  "id": 54645,
  "star": 1,
  "name": "浪淘沙（王宰母生日，寓居道州，勉其来富州）",
  "dynasty": "宋代",
  "content": "璧月挂秋宵。丹桂香飘。广寒宫殿路迢迢。试问嫦娥缘底事，欲下层霄。 <br> 兰玉自垂髫。拜命当朝。神仙会里且逍遥。分取壶中闲日月，来伴王乔。",
  "poet": {
    "id": 589,
    "star": 0,
    "name": "高登",
    "desc": "高登1104～1159) 字彦先,号东溪，漳浦县杜浔乡宅兜村人，南宋强项廉介的爱国者，词人，宣和间为太学生。绍兴二年(1132)进士。授富川主簿,迁古田县令。后以事忤秦桧,编管漳州。有《东溪集》、《东溪词》。"
  },
  "tags": []
}