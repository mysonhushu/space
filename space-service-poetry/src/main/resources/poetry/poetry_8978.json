{
  "id": 8978,
  "star": 1,
  "name": "观早朝",
  "dynasty": "唐代",
  "content": "伐鼓通严城，车马溢广躔。煌煌列明烛，朝服照华鲜。 <br> 金门杳深沉，尚听清漏传。河汉忽已没，司阍启晨关。 <br> 丹殿据龙首，崔嵬对南山。寒生千门里，日照双阙间。 <br> 禁旅下成列，炉香起中天。辉辉睹明圣，济济行俊贤。 <br> 愧无鸳鹭姿，短翮空飞还。谁当假毛羽，云路相追攀。",
  "poet": {
    "id": 564,
    "star": 0,
    "name": "韦应物",
    "image": "http://img.gushiwen.org/authorImg/weiyingwu.jpg",
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。"
  },
  "tags": []
}