{
  "id": 6930,
  "star": 1,
  "name": "初贬南巴至鄱阳，题李嘉祐江亭",
  "dynasty": "唐代",
  "content": "巴峤南行远，长江万里随。不才甘谪去，流水亦何之。 <br> 地远明君弃，天高酷吏欺。清山独往路，芳草未归时。 <br> 流落还相见，悲欢话所思。猜嫌伤薏苡，愁暮向江篱。 <br> 柳色迎高坞，荷衣照下帷。水云初起重，暮鸟远来迟。 <br> 白首看长剑，沧洲寄钓丝。沙鸥惊小吏，湖月上高枝。 <br> 稚子能吴语，新文怨楚辞。怜君不得意，川谷自逶迤。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}