{
  "id": 66862,
  "star": 1,
  "name": "百字令（寿冯宪。是日，宴于古羊桃花下）",
  "dynasty": "宋代",
  "content": "小红开也，问韶华、今年何事春早。尽道福星临照久，勾引东风仙岛。一点恩光，列城生意，万物无枯槁。园扉深处，也应满地芳草。 <br> 却怪有脚阳春，如何移向崆峒了。父老牵衣留不住，只有攀援遮道。翠柏杯中，蟠桃花下，君看朱颜好。路人遥指，他年黄阁元老。",
  "poet": {
    "id": 3147,
    "star": 0,
    "name": "李仲光",
    "desc": "仲光字景温，号肯堂，崇安人。开禧元年（1205）进士。官汀州、雷州教授。有肯堂集，不传。"
  },
  "tags": []
}