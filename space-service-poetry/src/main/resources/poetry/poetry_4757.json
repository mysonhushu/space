{
  "id": 4757,
  "star": 1,
  "name": "奉和圣制幸礼部尚书窦希玠宅",
  "dynasty": "唐代",
  "content": "北阙垂旒暇，南宫听履回。天临翔凤转，恩向跃龙开。 <br> 兰气薰仙帐，榴花引御杯。水从金穴吐，云是玉衣来。 <br> 池影摇歌席，林香散舞台。不知行漏晚，清跸尚裴徊。",
  "poet": {
    "id": 494,
    "star": 0,
    "name": "沈佺期",
    "image": "http://img.gushiwen.org/authorImg/shenquanqi.jpg",
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。"
  },
  "tags": []
}