{
  "id": 66936,
  "star": 67,
  "name": "贺新郎",
  "dynasty": "宋代",
  "content": "寄一曲歌，睹物怀人，想见临风激烈也 <br> 兰芷湘东国。正愁予、一江红叶，水程孤驿。欲写潇湘无限意，那得如椽彩笔。但满眼、西风萧瑟。我所思兮何处所，在镡津、津上沧湾侧。谁氏子，阆风客。阆风仙客才无敌。赋悲秋、抑扬顿挫，流离沈郁。百赋千诗朝复暮，解道波涛春力。忆共尔、乘槎吹笛。八表神游吾梦见，涉洞庭、青草烟波隔。空怅望、楚天碧。",
  "poet": {
    "id": 663,
    "star": 0,
    "name": "严仁",
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。"
  },
  "tags": []
}