{
  "id": 69874,
  "star": 2,
  "name": "【仙吕】八声甘州",
  "dynasty": "元代",
  "content": "莺花伴侣，效卓氏弹琴，司马题桥。情深意远，争奈分浅缘薄。香笺寄恨红锦囊，声断传情碧玉箫。都为可憎他，梦断魂劳。<br>【六幺遍】更身儿倬，庞儿俏。倾城倾国，难画难描。窄弓弓撇道，溜刀刀渌老。称霞腮一点朱樱小，妖娆，更那堪杨柳小蛮腰。<br>【穿窗月】忆双双凤友鸾交，料应咱没分消，真真彼此都相乐。花星儿照，彩云儿飘，不提防坏美众生搅。<br>【元和令】谩赢得自己羞，空惹得外人笑。多情却是不多情，好模样歹做作。相逢争似不相逢，有上梢没下梢。<br>【赚尾】那回期，今番约，花木瓜儿看好。旧路高高筑起界墙，尽今生永不踏着。唱道言许心违，说的誓寻思畅好脱卯。待等些气高，难禁脚拗，不由人又走了两三遭。",
  "poet": {
    "id": 1182,
    "star": 0,
    "name": "王嘉甫",
    "desc": "王嘉甫，生平里籍不详。字国宾，号恕斋。早年 与王恽相交，与魏初同学。 《秋涧先生大全集 》卷十四有《送王嘉（甫）》诗二首，魏初《青崖集》卷三载 《送王国宾序》一文。或王嘉甫即王利用。"
  },
  "tags": []
}