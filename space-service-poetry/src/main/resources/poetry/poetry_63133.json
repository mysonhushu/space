{
  "id": 63133,
  "star": 1,
  "name": "春声碎（南浦送别自度腔）",
  "dynasty": "宋代",
  "content": "津馆贮轻寒，脉脉离情如水。东风不管，垂杨无力，总雨颦烟寐。栏干外。怕春燕掠天，疏鼓叠、春声碎。 <br> 刘郎易憔悴。况是恹恹病起。蛮笺漫展，便写就新词，倩谁将寄。当此际。浑似梦峡啼湘，一寸相思千里。",
  "poet": {
    "id": 3074,
    "star": 0,
    "name": "谭宣子",
    "desc": "谭宣子，宋朝词人，生卒年不详，字明之，号全阉。"
  },
  "tags": []
}