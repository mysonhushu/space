{
  "id": 59207,
  "star": 1,
  "name": "玉团儿（用周美成韵）",
  "dynasty": "宋代",
  "content": "绿云慢绾新梳束。这标致、诸余不俗。邂逅相逢，情怀雅合，全似深熟。 <br> 耳边笑语论心曲。把不定、红生脸肉。若得同欢，共伊偕老，心事忒足。",
  "poet": {
    "id": 3025,
    "star": 0,
    "name": "卢炳",
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。"
  },
  "tags": []
}