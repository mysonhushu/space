{
  "id": 12472,
  "star": 1,
  "name": "夏中酬于逖毕耀问病见赠",
  "dynasty": "唐代",
  "content": "救物智所昧，学仙愿未从。行藏两乖角，蹭蹬风波中。 <br> 薄宦耻降志，卧痾非养蒙。闭关涉两旬，羁思浩无穷。 <br> 鸑鷟何处来，双舞下碧空。离别隔云雨，惠然此相逢。 <br> 把手贺疾间，举杯欣酒浓。新诗见久要，清论激深衷。 <br> 高馆舒夜簟，开门延微风。火云赫嵯峨，日暮千万峰。 <br> 遥指故山笑，相看抚号钟。声和由心清，事感知气同。 <br> 出处未易料，且歌缓愁容。愿君崇明德，岁暮如青松。",
  "poet": {
    "id": 1657,
    "star": 0,
    "name": "独孤及",
    "image": "http://img.gushiwen.org/authorImg/duguji.jpg",
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。"
  },
  "tags": []
}