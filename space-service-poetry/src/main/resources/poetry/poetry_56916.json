{
  "id": 56916,
  "star": 1,
  "name": "醉桃源（题清晖阁）",
  "dynasty": "宋代",
  "content": "马蹄西路赏春妍。重来十五年。好山如带水如环。红楼罨画闲。 <br> 人易老，景如前。停杯俯逝川。归舟回首望云烟。秦人隔洞天。",
  "poet": {
    "id": 1472,
    "star": 0,
    "name": "吕胜己",
    "desc": "[约公元一一七三年前后在世]字季克，建阳人。生卒年均不详，约宋孝宗乾道末前后在世。从张栻、朱熹讲学。工汉隶。父吕祉，绍兴七年(1147)于淮西兵变死后，敕葬于邵武，胜己因家焉。从朱熹讲学。仕为湖南干官，历江州通判，知杭州。淳熙八年辛丑(1181)，知沅州，坐事放罢。罢官后至长沙，有《满江红·辛丑年假守沅州蒙恩贬罢归次长沙道中作》词。官至朝请大夫。"
  },
  "tags": []
}