{
  "id": 58526,
  "star": 4,
  "name": "水调歌头（燕山九日作）",
  "dynasty": "宋代",
  "content": "有客念行役，劲气凛於秋。男儿未老，衔命如虏亦风流。决定平戎方略。恢复旧燕封壤，安用割鸿沟。莫献肃霜马，好衣白狐裘。 <br> 我何人，怀壮节，但凝愁。平生未逢知已、哙伍实堪羞。金马文章何在，玉鼎勋庸何有，一笑等云浮。拚断好风月，羯鼓打梁州。",
  "poet": {
    "id": 2097,
    "star": 0,
    "name": "陈三聘",
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。"
  },
  "tags": []
}