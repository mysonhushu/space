{
  "id": 51477,
  "star": 1,
  "name": "小重山（立春日欲雪）",
  "dynasty": "宋代",
  "content": "谁劝东风腊里来。不知天待雪，恼江梅。东郊寒色尚徘徊。双彩燕，飞傍鬓云堆。 <br> 玉冷晓妆台。宜春金缕字，拂香腮。红罗先绣踏青鞋。春犹浅，花信更须催。",
  "poet": {
    "id": 710,
    "star": 0,
    "name": "毛滂",
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。"
  },
  "tags": []
}