{
  "id": 66523,
  "star": 1,
  "name": "沁园春（寿许贰车）",
  "dynasty": "宋代",
  "content": "籍甚声名，门阑相种，文章世科。算当年瑞世，正当夏五，仙家毓德，全是春和。底事屏星，着之海峤，奈此腾骧骥足何。君知否，看飞来丹诏，径上鸾坡。 <br> 殷勤携酒相过。要滟滟浮君金叵罗。叹同心相契，古来难觅，二年同处，意总无它。如此平分，更教添个，也自清风明月多。拚沉醉，任光浮绿鬓，笑满红涡。",
  "poet": {
    "id": 2181,
    "star": 0,
    "name": "危稹",
    "desc": "危稹（1158～1234），南宋文学家、诗人。原名科，字逢吉，自号巽斋，又号骊塘。抚州临川（今属江西）人。 淳熙十四年进士，调南康军教授，擢著作郎兼屯田郎官，出知潮州，又知漳州。卒年七十四，文为洪迈所赏，诗与杨万里唱和，著有《巽斋集》。"
  },
  "tags": []
}