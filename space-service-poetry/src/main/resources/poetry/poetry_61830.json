{
  "id": 61830,
  "star": 1,
  "name": "贺新郎（庚戌和薛制参赋雪韵）",
  "dynasty": "宋代",
  "content": "将谓霏微雨。恍朝来、虚檐生白，寒侵冒絮。拟和盐花凌谢韫，，巧思翻成金注。谁寄我、雪车冰柱。酿熟羊羔炉拥兽，羡画楼、金帐调宫羽。人应共，回风舞。 <br> 围场校猎淮云暮。记当时、银杯缟带，网禽置兔。老去不禁鞍马力，独对愁吟似甫。问一棹、剡溪何处。愿与铁衣春解戍，把梁园、旧话供儿语。孤梅外，梦魂度。",
  "poet": {
    "id": 584,
    "star": 0,
    "name": "李曾伯",
    "image": "http://img.gushiwen.org/authorImg/lizengbo.jpg",
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。"
  },
  "tags": []
}