{
  "id": 67292,
  "star": 1,
  "name": "齐天乐（闺思）",
  "dynasty": "宋代",
  "content": "辘轳声破银床冻，霜寒又侵鸳被。皓月疏钟，悲风断漏，惊起画楼人睡。银屏十二。欢尘满丝簧，暗消金翠。可恨风流，故人迢递隔千里。 <br> 相思情绪最苦，旧欢无续处，魂梦空费。断雁无情，离鸾有恨，空想吴山越水。花憔玉悴。但翠黛愁横，红铅泪洗。待剪江梅，倩人传此意。",
  "poet": {
    "id": 0,
    "star": 0,
    "name": "洪茶"
  },
  "tags": []
}