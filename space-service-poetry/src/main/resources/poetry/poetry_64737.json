{
  "id": 64737,
  "star": 1,
  "name": "女冠子（上元）",
  "dynasty": "宋代",
  "content": "帝城三五。灯光花市盈路。天街游处。此时方信，凤阙都民，奢毕豪富。纱笼才过处。喝道转身，一壁小来且住。见许多、才子艳质，携手并肩低语。 <br> 东来西往谁家女。买玉梅争戴，缓步香风度。北观南顾。见画烛影里，神仙无数。引人魂似醉，不如趁早，步月归去。这一双情眼，怎生禁得，许多胡觑。",
  "poet": {
    "id": 338,
    "star": 0,
    "name": "李邴",
    "desc": "李邴（1085-1146）， 字汉老，号龙龛居士。济州任城人。生于宋神宗元丰八年，卒于高宗绍兴十六年，年六十二岁。崇宁五年，1106年举进士第。累迁翰林学士。高宗即位，擢兵部侍郎，兼直学士院。苗傅、刘正彦反，邴谕以逆顺祸福之理，且密劝殿帅王元，俾以禁旅击贼。后为资政殿学士，上战阵、守备、措画、绥怀各五事，不报。闲居十七年，卒於泉州。谥文敏。邴著有草堂集一百卷，《宋史本传》传于世。存词8首。"
  },
  "tags": []
}