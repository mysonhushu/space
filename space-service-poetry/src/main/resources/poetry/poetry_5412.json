{
  "id": 5412,
  "star": 1,
  "name": "赠张均员外",
  "dynasty": "唐代",
  "content": "公门世绪昌，才子冠裴王。出自平津邸，还为吏部郎。 <br> 神仙馀气色，列宿动辉光。夜直南宫静，朝趋北禁长。 <br> 时人归水镜，明主赐衣裳。翰苑飞鹦鹉，天池待凤凰。 <br> 承欢畴日顾，未纪后时伤。去去图南远，微才幸不忘。",
  "poet": {
    "id": 2566,
    "star": 0,
    "name": "卢象",
    "image": "http://img.gushiwen.org/authorImg/luxiang.jpg",
    "desc": "卢象，唐（约公元七四一年前后在世）字纬卿，汶水人。（唐才子传云：鸿之侄。恐不确）生卒年均不详，约唐玄宗开元末前后在世。携家久居江东。开元中，与王维齐名。仕为秘书郎。转右卫仓曹掾。丞相深器之。累官司勋员外郎。象名盛气高，少所卑下，遂为飞语所中，左迁齐、邠、郑三郡司马。入为膳部员外郎。安禄山之乱，象受伪署，因贬永州司户。起为主客员外郎，道病，遂卒于武昌。象著有文集十二卷，《新唐书艺文志》传于世。"
  },
  "tags": []
}