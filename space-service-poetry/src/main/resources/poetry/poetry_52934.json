{
  "id": 52934,
  "star": 1,
  "name": "花心动（偶居杭州七宝山国清寺冬夜作）",
  "dynasty": "宋代",
  "content": "江月初升，听悲风、萧瑟满山零叶。夜久酒阑，火冷灯青，奈此愁怀千结。绿琴三叹朱弦绝，与谁唱、阳春白雪。但遐想、穷年坐对，断编遗册。 <br> 西北欃枪未灭。千万乡关，梦遥吴越。慨念少年，横槊风流，醉胆海涵天阔。老来身世疏篷底，忍憔悴、看人颜色。更何似、归欤枕流漱石。",
  "poet": {
    "id": 632,
    "star": 0,
    "name": "赵鼎",
    "image": "http://img.gushiwen.org/authorImg/zhaoding.jpg",
    "desc": "赵鼎(1085-1147)， 南宋政治家、词人。字元镇，自号得全居士。南宋解州闻喜（今属山西）人。宋高宗时的宰相。有《忠正德文集》10卷，清道光刊本。《四印斋所刻词》有《得全居士词》一卷，存词45首。"
  },
  "tags": []
}