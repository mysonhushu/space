{
  "id": 64850,
  "star": 1,
  "name": "丑奴儿慢",
  "dynasty": "宋代",
  "content": "愁春未醒，还是清和天气。对浓绿阴中庭院，燕语莺啼。数点新荷翠钿，轻泛水平池。一帘风絮，才晴又雨，梅子黄时。 <br> 忍记那回，玉人娇困，初试单衣。共携手、红窗描绣，画扇题诗。怎有如今，半床明月两天涯。章台何处，应是为我，蹙损双眉。",
  "poet": {
    "id": 2977,
    "star": 0,
    "name": "潘汾",
    "desc": "潘汾，字元质，金华（今属浙江）人。《全宋词》存其词六首。"
  },
  "tags": []
}