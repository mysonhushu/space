{
  "id": 6910,
  "star": 1,
  "name": "禅智寺上方怀演和尚，寺即和尚所创",
  "dynasty": "唐代",
  "content": "绝巘东林寺，高僧惠远公。买园隋苑下，持钵楚城中。 <br> 斗极千灯近，烟波万井通。远山低月殿，寒木露花宫。 <br> 绀宇焚香净，沧洲摆雾空。雁来秋色里，曙起早潮东。 <br> 飞锡今何在，苍生待发蒙。白云翻送客，庭树自辞风。 <br> 舍筏追开士，回舟狎钓翁。平生江海意，惟共白鸥同。",
  "poet": {
    "id": 104,
    "star": 0,
    "name": "刘长卿",
    "image": "http://img.gushiwen.org/authorImg/liuchangqing.jpg",
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。"
  },
  "tags": []
}