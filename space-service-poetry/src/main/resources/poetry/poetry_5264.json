{
  "id": 5264,
  "star": 1,
  "name": "丹阳行",
  "dynasty": "唐代",
  "content": "丹阳古郡洞庭阴，落日扁舟此路寻。传是东南旧都处， <br> 金陵中断碧江深。在昔风尘起，京都乱如燬. <br> 双阙戎虏间，千门战场里。传闻一马化为龙， <br> 南渡衣冠亦愿从。石头横帝里，京口拒戎锋。 <br> 青枫林下回天跸，杜若洲前转国容。都门不见河阳树， <br> 辇道唯闻建业钟。中原悠悠几千里，欲扫欃枪未云已。 <br> 英雄倾夺何纷然，一盛一衰如逝川。可怜宫观重江里， <br> 金镜相传三百年。自从龙见圣人出，六合车书混为一。 <br> 昔年王气今何在，并向长安就尧日。荆榛古木闭荒阡， <br> 共道繁华不复全。赤县唯馀江树月，黄图半入海人烟。 <br> 暮来山水登临遍，览古愁吟泪如霰。唯有空城多白云， <br> 春风淡荡无人见。",
  "poet": {
    "id": 910,
    "star": 0,
    "name": "孙逖",
    "image": "http://img.gushiwen.org/authorImg/sunti.jpg",
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。"
  },
  "tags": []
}