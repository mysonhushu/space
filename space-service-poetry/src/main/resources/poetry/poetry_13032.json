{
  "id": 13032,
  "star": 1,
  "name": "释奠武成王乐章。亚献终献",
  "dynasty": "唐代",
  "content": "贰觞以献，三变其终。顾此非馨，尚达斯衷。茅缩可致， <br> 神歆载融。始神翊周，拯溺除凶。时维降祐，永绝兴戎。",
  "poet": {
    "id": 1656,
    "star": 0,
    "name": "于邵",
    "desc": "于邵[唐]（公元七一三年左右至七九三年左右）字相门，其先自代来，为京兆万年人。于邵约生于唐玄宗先天二年，约卒于德宗贞元九年，年八十一岁。天宝末，第进士。以书判超绝，补崇文校书郎。繇比部郎中，为道州刺史。未行，徙巴州，平獠民之乱。后以谏议大夫知制诰，进礼部侍郎。朝廷大典册，必出其手。德宗时，为太子宾客。与宰相陆贽不平，出为杭州刺史。久疾求告，贬衢州别驾。徙江州，卒。邵著有文集四十卷，（新唐书志及旧唐书本传）行于世。"
  },
  "tags": []
}