{
  "id": 66473,
  "star": 1,
  "name": "念奴娇（寿尚倅·三月初一）",
  "dynasty": "宋代",
  "content": "一番春事，到芗林、更两日重三节。百品名花饶笑处，喜遇诞弥佳月。巢叶灵龟，舞琴野鹤，总是千年物。来为公寿，纶巾长映华发。<br> 平生圣处工夫，道□深味，胸次真冰雪。高蹈丘园还谢了，枚叟蒲轮朝谒。时上篮舆，相随孙子，庆满床簪笏。南丰道价，敬持一瓣香爇。",
  "poet": {
    "id": 0,
    "star": 0,
    "name": "刘仙伦"
  },
  "tags": []
}