{
  "id": 13165,
  "star": 1,
  "name": "酬李十六岐",
  "dynasty": "唐代",
  "content": "炼丹文武火未成，卖药贩履俱逃名。出谷迷行洛阳道， <br> 乘流醉卧滑台城。城下故人久离怨，一欢适我两家愿。 <br> 朝饮杖悬沽酒钱，暮餐囊有松花饭。于何车马日憧憧， <br> 李膺门馆争登龙。千宾揖对若流水，五经发难如叩钟。 <br> 下笔新诗行满壁，立谈古人坐在席。问我草堂有卧云， <br> 知我山储无儋石。自耕自刈食为天，如鹿如麋饮野泉。 <br> 亦知世上公卿贵，且养丘中草木年。",
  "poet": {
    "id": 0,
    "star": 0,
    "name": "王季友1"
  },
  "tags": []
}