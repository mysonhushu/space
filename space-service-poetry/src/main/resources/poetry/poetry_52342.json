{
  "id": 52342,
  "star": 3,
  "name": "蓦山溪（和人冬至韵）",
  "dynasty": "宋代",
  "content": "西江东去，总是伤时泪。北陆日初长，对芳尊、多悲少喜。美人去后，花落几春风，杯漫洗。人难醉。愁见飞灰细。 <br> 梅边雪外。风味犹相似。迤逦暖乾坤，仗君王、雄风英气。吾曹老矣，端是有心人、追剑履。辞黄绮。珍重萧生意。",
  "poet": {
    "id": 723,
    "star": 0,
    "name": "朱敦儒",
    "image": "http://img.gushiwen.org/authorImg/zhudunru.jpg",
    "desc": "朱敦儒 （1081－1159），字希真，洛阳人。历兵部郎中、临安府通判、秘书郎、都官员外郎、两浙东路提点刑狱，致仕，居嘉禾。绍兴二十九年（1159）卒。有词三卷，名《樵歌》。朱敦儒获得“词俊”之名，与“诗俊”陈与义等并称为“洛中八俊” （楼钥《跋朱岩壑鹤赋及送闾丘使君诗》）"
  },
  "tags": []
}